KDED5(8)                   Manual d'usuari del kded5                  KDED5(8)

NOM
       kded5 - Dimoni del KDE: provoca l'actualització de la base de dades
       Sycoca quan cal.

SINOPSI
       kded5 [--check]

DESCRIPCIÓ
       El kded5 consolida una sèrie de petits serveis en un sol procés. Es
       tracta principalment de serveis de D-Bus proporcionats pels mòduls del
       KDED, però també gestiona sycoca (un cau binari dels tipus de servei,
       els tipus MIME i els serveis utilitzats pel KService) i els scripts
       d'actualització de KConfig, segons sigui necessari.

       Per a sycoca, efectuarà un seguiment dels directoris que contenen
       fitxers .desktop. Quan s'afegeix o elimina un fitxer, espera 5 segons
       (en el cas d'una sèrie d'actualitzacions) i, a continuació, llança el
       kbuildsycoca5 per a actualitzar el sycoca.

       Per a KConfig, comprova els fitxers d'actualització instal⋅lats
       recentment, p. ex., els fitxers *.upd utilitzats per a actualitzar els
       fitxers de configuració quan es canvia el format d'aquests, i executa
       la utilitat d'actualització KConfig per a realitzar les
       actualitzacions.

       Aquestes tasques també s'executen quan s'inicia el kded5 per a
       assegurar que la configuració d'usuari està actualitzada.

       Normalment no necessitareu executar el kded5 directament. Les sessions
       d'escriptori Plasma ho fan automàticament, i s'inicia sota demanda quan
       una aplicació intenta utilitzar una interfície de D-Bus que el proveeix
       o un dels seus mòduls.

OPCIONS
       --check
           Comprova la base de dades de sycoca, actualitzant-la si cal, i
           surt.

CONFIGURAR
       El kded5 es pot configurar amb el fitxer de configuració a l'estil ini
       kded5rc. Sobre els sistemes UNIX®, el trobareu a
       $XDG_CONFIG_HOME/kded5rc. Si no s'ha establert $XDG_CONFIG_HOME, de
       manera predeterminada estarà a ~/.config/kded5rc.

       Les entrades al fitxer de configuració es llegeixen sota demanda, de
       manera que es poden fer canvis mentre s'està executant el kded5. No
       obstant això, totes les opcions de configuració actuals, en realitat
       només afectaran el comportament durant l'arrencada del kded5.

       La secció [General] disposa de les següents opcions:

       CheckSycoca
           Per a actualitzar sycoca durant l'arrencada (predeterminat: true).

       CheckUpdates
           Per a realitzar les actualitzacions pendents del KConfig durant
           l'arrencada (predeterminat: true).

       CheckFileStamps
           Per a comprovar les marques de temps dels fitxers en realitzar
           l'actualització inicial de sycoca (predeterminat: true). Per a més
           detalls, vegeu la documentació per a kbuildsycoca5.

       DelayedCheck
           Per a retardar l'actualització inicial de sycoca prop d'un minut
           després de començar (predeterminat: false).

       Cada mòdul també compta amb una secció [Module-nom] al kded5rc, on el
       nom és el nom del fitxer d'escriptori del mòdul sense l'extensió
       .desktop. Aquest conté una opció autoload que especifica si el mòdul
       s'haurà de carregar automàticament quan s'inicia el kded5
       (predeterminat: false). Cal tenir en compte que aquest valor també es
       pot canviar a través de la interfície de D-Bus del kded5.

VEGEU TAMBÉ
       kbuildsycoca5(8), kdeinit5(8)

ERRORS
       Si us plau, empreu el Seguidor d'errors del KDE[1] (escriviu-hi en
       anglès) per a informar dels errors.

AUTORS
       Faure, David <faure@kde.org>
           Mantenidor

       Bastian, Waldo <bastian@kde.org>
           Autor original

NOTES
        1. Seguidor d'errors del KDE
           https://bugs.kde.org

Frameworks del KDE Frameworks 22 de març de 2014                      KDED5(8)
