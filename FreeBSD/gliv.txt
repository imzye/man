gliv(1)                        Prohlížeč obrázků                       gliv(1)

JMÉNO
       gliv - OpenGL prohlížeč obrázků

POUŽITÍ
       gliv [OPTIONS]... [FILES]...

POPIS
       gliv používá gdk-pixbuf pro načítání obrázků a OpenGL pro jejich
       vykreslování.  Umožňuje provádět některé pohyby, rotace, zvětšování a
       prezentaci obrázků.

VOLBY
       Volby jsou nejprve nastaveny na jejich implicitní hodnoty, "off" pro
       přepínače, potom jsou přečteny buď z ~/.glivrc nebo /etc/glivrc nebo z
       konfiguračního souboru specifikovaného na příkazové řádce a nakonec
       jsou čteny volby z příkazové řádky.
       Vynechání argumentu pro volbu, která jako parametr bere "on|off"
       (přepínač) je stejné, jako nastavení na "on", tedy --foo je stejné jako
       --foo=on pokud je foo on|off přepínačem.

       -h, --help
              Vytisknout nápovědu a ukončit program.

       -V, --version
              Vytisknout verzi a ukončit program.

       -a, --add-all[=on|off]
              Přidat všechny soubory adresáře. Pokud otevřete s touto volbou
              soubor na příkazové řádce nebo pomocí otevíracího dialogu,
              všechny ostatní soubory v adresáři jsou přidány také.

       -R, --recursive[=on|off]
              Rekurzivní průchod adresáři. Pokud bude gliv načítat adresář,
              načte také všechny obrázky ze všech jeho podadresářů.

       -S, --sort[=on|off]
              Zobrazit obrázky setříděné. Obrázky budou před zahájením
              prezentace setřízeny.

       -s, --shuffle[=on|off]
              Zobrazit obrázky v náhodném pořadí. Seznam obrázků bude před
              zahájením prezentace zamíchán.

       -F, --force-load[=on|off]
              Pokusit se načíst každý soubor. Při načítání souboru je kód pro
              načtení obrázku vybrán dle přípony kvůli optimalizaci času
              načítání. Pokud je přípona neznámá, soubor je ignorován, s touto
              volbou se bude gliv vždy snažit načíst takový soubor.

       -C, --client[=on|off]
              Připojit se k běžící instanci programu gliv a připojit obrázky
              do seznamu obrázků. S touto volbou gliv otevře soubory předané
              jako argumenty v okně serverové instance programu gliv. Je též
              možné použít volbu -0. Použitý gliv server je poslední spuštěný
              gliv nebo server nastavený v menu Volby.

       -c, --client-clear[=on|off]
              Připojit se k běžící instanci programu gliv a nahradit seznam
              obrázků. Tato volba je podobná jako volba --client, ale seznam
              předaný klientem nahradí seznam na serveru namísto jeho
              rozšíření.

       -e, --build-menus[=on|off]
              Nevytvářet menu obrázků při startu programu. Vypnutí generování
              obrázkových menu při spouštění programu představuje značné
              zrychlení, zejména v případě mnoha souborů předaných na
              příkazovém řádku.

       -g, --glivrc[=FILE]
              Použít tento konfigurační soubor, nebo žádný. Specifikujte,
              pokud chcete zamezit načítání rc souboru. Pokud použijete jako
              argument jméno souboru, bude tento soubor použit jako
              konfigurační soubor.

       -w, --slide-show[=on|off]
              Zahájit prezentaci obrázků okamžitě. Pokud použijete tuto volbu,
              nebudete muset startovat prezentaci ručně výběrem položky z
              menu.

       -0, --null[=on|off]
              Číst názvy souborů oddělené znakem null. Tato volba může být
              použita s příkazy jako "find -print0" nebo "tr '\n' '\0'", pokud
              máte příliš dlouhý seznam názvů souborů, které chcete předat
              programu gliv. Narozdíl od xargs(1) toto umožňuje neomezený
              počet názvů souborů.

       -o, --collection[=FILE]
              Vypsat kolekci. S touto volbou gliv vytvoří kolekci z načtených
              souborů a vypíše ji na standardní výstup nebo do specifikovaného
              souboru.

       -G, --geometry=GEOMETRY
              Počáteční geometrie okna. Tato volba může být použita pro
              specifikaci polohy a rozměrů okna programu gliv. Volba očekává
              argument ve formátu XParseGeometry(3X11) jako například:
              640x480+20-30.

KOLEKCE
       Od verze 1.8 podporuje gliv souborový formát nazvaný jako "GLiv
       kolekce". Obsahuje seznam obrázků a související náhledy. Díky tomu je
       možné při načítání kolekce obrázků přebudovat obrázková menu mnohem
       rychleji, protože není nutné znovu vytvářet náhledy.
       gliv také podporuje transparentní dekompresi, takže kolekce mohou být
       zkomprimovány pomocí bzip2, gzip nebo compress(1) za podmínky, že máte
       nainstalován příslušný dekomprimační program.

OVLÁDÁNÍ
       ESC, q : Ukončit program
       f      : Na celou obrazovku/v okně
       +/=/-  : Přiblížit/Přiblížit/Oddálit
       n/p    : Následující/předchozí obrázek
       Pause  : Spustit/zastavit prezentaci
       l      : Zmenšit obrázek do okna
       M      : Maximalizovat obrázek do okna
       m      : Přizpůsobit obrázek do okna
       r      : Vyresetovat pozici a rozměr
       b      : Přepnout zobrazení lišty menu
       i      : Přepnout zobrazení informační lišty
       s      : Přepnout zobrazení rolovacích pruhů
       a      : Přepnout zobrazení rastru pro kontrolu alfa kanálu
       h      : Přepnout zobrazení dialogu nápovědy
       w      : Přepnout zobrazení plovoucích oken
       o      : Zobrazit dialog otevření
       g      : Zobrazit nástroj pro výběr obrázku
       t      : Zobrazit dialog voleb
       d      : Skrýt kurzor
       u      : Zpět
       y      : Znovu
       c      : Vyčistit historii
       Delete : Odstranit aktuální soubor
       C-nahoru   : Otočit o +90 stupňů
       C-dolů : Otočit o -90 stupňů
       C-vlevo : Otočit o +0.1 stupně
       C-vpravo: Otočit o -0.1 stupně
       z      : Horizontální překlopení
       e      : Vertikální překlopení

       První tlačítko myši a šipky posunou obrázek, pokud není současně
       stisknutá klávesa Control. V takovém případě bude obrázek otočen podle
       středu okna.

       Kolečko myši přibližuje obrázek, pokud současně držíte stisknuté
       tlačítko, přepíná na sousední obrázek.

       Přiblížení můžete provést také tažením myši vertikálně při současném
       držení klávesy Shift a prvního tlačítka myši.

       Mezerník a klávesa zpět se chovají jako n a p.

       Nakreslete obdélník pomocí třetího tlačítka myši a gliv provede
       přiblížení v této oblasti.


SOUBORY
       ~/.glivrc - Tento soubor určitě není povinný.

AUTOR
       Guillaume Chazarain <guichaz@gmail.com>
       See http://guichaz.free.fr/gliv

Guillaume Chazarain                   1.9                              gliv(1)
