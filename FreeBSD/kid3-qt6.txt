KID3(1)                       El manual del Kid3                       KID3(1)

NOM
       kid3, kid3-qt, kid3-cli - Kid3 ID3 Tagger

SINOPSI
       kid3 [--help | --author | --version | --license | --desktopfile FITXER]
            [FITXER...]

       kid3-qt [--portable] [Opcions de les Qt] [FITXER...]

       kid3-cli [--portable] [--dbus] [-h | --help] [-c ORDRE_1]
                [-c ORDRE_2...] [FITXER...]

OPCIONS
       --portable
           Emmagatzema la configuració al fitxer kid3.ini a dins de la carpeta
           de l'aplicació.

       FITXER
           Si FITXER és el camí a una carpeta, s'obrirà. Si es proporcionen un
           o més camins de fitxer, s'obrirà la seva carpeta comuna i se
           seleccionaran els fitxers.

   kid3
       --help
           Mostra ajuda quant a les opcions.

       --author
           Mostra informació sobre l'autor.

       --version
           Mostra informació sobre la versió.

       --license
           Mostra informació sobre la llicència.

       --desktopfile FITXER
           El nom del fitxer base de l'entrada de l'escriptori per a aquesta
           aplicació.

   kid3-qt
       Opcions de les Qt
           Vegeu qt5options(7).

   kid3-cli
       --dbus
           Activa la interfície de D-Bus.

       -c
           Executa una ordre. Són possibles múltiples opcions -c, s'executaran
           en seqüència. Vegeu la secció sobre el kid3-cli per a una
           descripció de les ordres disponibles.

       -h|--help
           Mostra ajuda quant a les opcions i ordres.

INTRODUCCIÓ
       El Kid3 és una aplicació per a editar les etiquetes ID3 versió 1 i 2 en
       els fitxers MP3 de manera eficient. La majoria dels reproductors d'MP3
       poden editar aquestes etiquetes, però no d'una manera molt còmoda i
       eficient. A més, també s'admeten les etiquetes als fitxers Ogg/Vorbis,
       Opus, DSF, FLAC, MPC, APE, MP4/AAC, MP2, Speex, TrueAudio, WavPack,
       WMA, WAV, AIFF i els mòduls del seguidor de peces (MOD, S3M, IT i XM).

       El Kid3 no enregistra ni codifica els fitxers MP3, però està dirigit a
       editar les etiquetes ID3 de tots els fitxers d'un àlbum de manera
       eficient, és a dir, amb el menor nombre de clics i pulsacions de tecles
       possibles. On la majoria dels altres programes poden editar etiquetes
       ID3 versió 1 o 2, el Kid3 té un control total sobre ambdues versions,
       pot convertir les etiquetes entre els dos formats i té accés a totes
       les etiquetes ID3 versió 2. Es poden establir les etiquetes de
       múltiples fitxers amb el mateix valor, p. ex., l'artista, àlbum, any i
       gènere de tots els fitxers d'un àlbum que generalment tenen els
       mateixos valors i es poden configurar junts. Si la informació de les
       etiquetes està continguda en el nom del fitxer, les etiquetes es podran
       establir automàticament a partir del nom del fitxer. També és possible
       establir el nom del fitxer a partir de les etiquetes trobades en el
       fitxer en formats arbitraris.

       La tasca d'edició se sosté addicionalment amb la substitució automàtica
       de caràcters o subcadenes, per exemple, per a eliminar caràcters
       il⋅legals dels noms de fitxer. El control automàtic de majúscules i
       minúscules facilita l'ús d'un esquema de noms coherent en totes les
       etiquetes.

       La informació de l'etiqueta per a àlbums sencers es pot obtenir des de
       gnudb.org[1], MusicBrainz[2], Discogs[3], Amazon[4] o altres fonts de
       llistes de peces. El format d'importació és lliurement configurable amb
       expressions regulars.

       Podreu informar de qualsevol problema o petició de característica a
       l'autor.

USAR EL KID3
   Característiques del Kid3
       •   Edita les etiquetes ID3 versió 1

       •   Edita tots els marcs ID3 versió 2.3 i 2.4

       •   Edita les etiquetes de múltiples fitxers

       •   Converteix entre les etiquetes ID3 versió 1 i 2

       •   Edita les etiquetes dels MP3, Ogg/Vorbis, Opus, DSF, FLAC, MPC,
           APE, MP4/AAC, MP2, Speex, TrueAudio, WavPack, WMA, WAV i AIFF

       •   Genera les etiquetes a partir del nom del fitxer

       •   Genera les etiquetes a partir del contingut als camps d'etiqueta

       •   Genera els noms de fitxer a partir de les etiquetes

       •   Genera i canvia els noms de les carpetes a partir de les etiquetes

       •   Genera un fitxer de llista de reproducció

       •   Conversió automàtica entre majúscules i minúscules, i traducció de
           les cadenes

       •   Importa des de gnudb.org[1], MusicBrainz[2], Discogs[3], Amazon[4]
           i altres fonts de dades

       •   Exporta com a CSV, HTML, llista de reproducció, XML del Kover i
           altres formats. Els fitxers CSV exportats es podran importar de
           nou.

   Exemple d'ús
       Aquesta secció descriu una sessió típica amb el Kid3. Suposem que tenim
       una carpeta que conté fitxers MP3 amb les peces de l'àlbum «I si canto
       trist» del cantautor «Lluís Llach». La carpeta s'anomena en el format
       «artista - àlbum», en el nostre cas «Lluís Llach - I si canto trist».
       La carpeta conté les peces en el format «títol de la peça.mp3», el qual
       crec que és útil perquè els noms dels fitxers són curts (important quan
       s'empren reproductors d'MP3 mòbils amb pantalles petites) i en l'ordre
       correcte quan s'ordenen alfabèticament (important quan es fa servir
       maquinari reproductor d'MP3 que reprodueixen les peces en ordre
       alfabètic o en l'ordre en què es graven en el CD i aquest ordre és
       alfabètic quan s'utilitza el mkisofs). A més d'això, la informació de
       l'artista i de l'àlbum ja es troba al nom de la carpeta i no s'ha de
       repetir en el nom del fitxer. Però tornant al nostre exemple, el
       llistat de la carpeta es veurà així:

       01 El jorn dels miserables.mp3

       02 Cançó a Mahalta.mp3

       03 Vaixell de Grècia.mp3

       Aquests fitxers encara no tenen etiquetes i volem generar-les
       utilitzant el Kid3. Emprem l'element de menú Fitxer → Obre...  (o el
       botó a la barra d'eines) i seleccionem un dels fitxers en aquesta
       carpeta. Tots els fitxers es mostraran en el quadre de llista de
       fitxers. Mandrosos com som, volem fer servir la informació a la carpeta
       i els noms de fitxer per a generar les etiquetes. Per tant,
       seleccionarem tots els fitxers, després farem clic al botó A: Etiqueta
       1 a la secció Fitxer. Això establirà els valors de títol, artista,
       àlbum i peça en tots els fitxers. per a establir els valors d'any i
       gènere de tots els fitxers, mantindrem seleccionats tots els fitxers i
       escriurem «2002» per a la Data i seleccionem Cantautor des del quadre
       combinat Gènere. per a establir només aquests dos valors, les seves
       caselles de selecció es marcaran automàticament i totes les altres
       caselles es deixaran sense marcar. Ara canviarem la selecció
       seleccionant només el primer fitxer i veurem que totes les etiquetes
       contenen els valors correctes. Les etiquetes dels altres fitxers també
       es poden verificar seleccionant-los un per un. Quan estiguem satisfets
       amb les etiquetes, emprem l'element de menú Fitxer → Desa (o el botó a
       la barra d'eines). En seleccionar l'element de menú Fitxer → Crea una
       llista de reproducció...  (o el botó a la barra d'eines) es generarà un
       fitxer «Lluís Llach - I si canto trist.m3u» a la carpeta.

REFERÈNCIA DORDRES
   Els elements de la IGU
       La IGU del Kid3 està separada en sis seccions: a l'esquerra hi ha els
       quadres de llista de fitxers i carpetes, el costat dret conté les
       seccions Fitxer, Etiqueta 1, Etiqueta 2 i Etiqueta 3.

       Per a navegar entre les diferents seccions emprant el teclat, s'admeten
       diverses dreceres de teclat. A les seccions d'etiquetes, les dreceres
       estaran actives mentre no s'edita text o quan s'està a la primera
       columna.

       •   Alt+Fletxa esquerra: Va a la selecció anterior (Ordre+] en el
           macOS®)

       •   Alt+Fletxa dreta: Va a la següent selecció (Ordre+] en el macOS®)

       •   Ctrl+Maj+V: Des d'una altra etiqueta

       •   Ctrl+C: Copia

       •   Ctrl+V: Enganxa

       •   Maj+Supr: Elimina

       •   F2: Edita

       •   Inser: Afegeix

       •   Supr: Suprimeix

       Llista de fitxers

           La llista de fitxers conté els noms de tots els fitxers a la
           carpeta oberta que coincideixen amb el filtre de nom de fitxer
           seleccionat (generalment *.mp3 *.ogg *.opus *.dsf *.flac *.mpc
           *.aac *.m4a *.m4b *.m4p *.mp4 *.mp2 *.spx *.tta *.wv *.wma *.wav
           *.aiff *.ape). Es poden seleccionar un o múltiples fitxers. Per no
           seleccionar cap fitxer, feu clic a l'àrea buida després de les
           entrades del quadre de llista. La selecció determinarà els fitxers
           afectats per les operacions que hi hagi disponibles mitjançant l'ús
           dels botons que es descriuen a continuació.

           A més del Nom, també es poden mostrar altres columnes de Mida,
           Tipus i Data de modificació amb els detalls del fitxer. Les
           columnes es poden ocultar desmarcant el seu nom al menú contextual
           de la capçalera. L'ordre de les columnes es pot canviar arrossegant
           i deixant anar. L'ordre de classificació es pot alternar fent clic
           sobre la capçalera de la columna.

           Els valors de les etiquetes estàndard també es poden mostrar i
           editar en columnes de la llista de fitxers.

           A l'esquerra dels noms es pot mostrar una icona: un disc per a
           mostrar que el fitxer ha estat modificat o la informació sobre
           quines etiquetes hi ha presents (V1, V2, V1V2 o SENSE ETIQUETA, no
           es mostrarà cap icona si encara no s'ha llegit el fitxer).

           Les carpetes es mostren amb una icona de carpeta. Si s'obre una
           carpeta, els fitxers es mostraran en un arbre jeràrquic. En
           seleccionar fitxers des de subcarpetes, les operacions es podran
           executar sobre els fitxers en carpetes diferents, el qual és útil
           si la col⋅lecció de música està organitzada amb una carpeta per a
           cada artista que conté les carpetes per als àlbums d'aquest
           artista.

           En fer clic amb el botó dret del ratolí dins de la llista de
           fitxers, s'obrirà un menú contextual amb les següents ordres:

           •   Expandeix-ho tot: expandeix tots els arbres de carpetes (només
               l'arbre actual si es prem la tecla Maj)

           •   Redueix-ho tot: contrau tots els arbres de carpetes

           •   Reanomena: canvia el nom d'un fitxer

           •   Mou a la paperera: mou un fitxer a la paperera

           •   Reprodueix: reprodueix un fitxer, vegeu Reproduir. Si el fitxer
               seleccionat és una llista de reproducció, es reproduiran els
               fitxers de la llista de reproducció.

           •   Edita: edita una llista de reproducció, vegeu Editar una llista
               de reproducció.

           •   Les entrades posteriors són ordres d'usuari, les quals es poden
               definir a la pestanya Accions de l'usuari de Configura el Kid3.
               La reproducció amb doble clic també es pot activar allà.

               Quan s'activa Selecciona el fitxer en reproducció, la peça
               actual en reproducció se selecciona automàticament en la llista
               de fitxers.


       Editar una llista de reproducció

           Es pot crear una llista de reproducció buida o que contingui les
           peces d'una carpeta, vegeu Crear una llista de reproducció. El
           fitxer de la llista de reproducció serà creat de tal manera que es
           podrà editar fent-hi doble clic o emprant l'element Edita des del
           menú contextual de la llista de fitxers. Es mostrarà un diàleg amb
           les entrades de la llista de reproducció. És possible obrir
           múltiples llistes de reproducció simultàniament.

           Es poden afegir entrades noves arrossegant i deixant anar des de la
           llista de fitxers, un gestor de fitxers o una altra llista de
           reproducció. Si s'arrossega una entrada des d'una altra llista de
           reproducció, es mourà o copiarà segons el sistema. Per a invocar
           l'altra operació, respectivament, s'haurà de prémer la tecla Maj,
           Ctrl o Alt (per a copiar en lloc de moure al macOS®). També és
           possible tornar a ordenar les entrades dins de la llista de
           reproducció arrossegant i deixant anar. De manera alternativa, les
           entrades es poden moure emprant les dreceres de teclat
           Ctrl+Maj+Fletxa amunt i Ctrl+Maj+Fletxa avall (en el macOS®, s'ha
           de prémer Ordre en lloc de Ctrl). Es pot eliminar una entrada amb
           la tecla Supr.

           Tingueu en compte el següent: per a arrossegar les entrades de la
           llista de fitxers, s'han de mantenir al costat esquerre (a prop de
           les icones), el mateix gest en el costat dret realitzarà una
           selecció múltiple, de manera que aquesta acció encara serà
           possible.

           Quan s'ha modificat una llista de reproducció, els canvis es podran
           emmagatzemar utilitzant Desa o descartar-los utilitzant Cancel⋅la.
           Quan es tanca la finestra, es mostrarà un missatge de confirmació
           si hi ha canvis sense desar.

           Les peces seleccionades en una llista de reproducció se
           seleccionaran automàticament a la llista de fitxers, el qual
           permetrà editar les etiquetes.

           Per a executar accions en una llista de reproducció, s'haurà de
           seleccionar el seu fitxer a la llista de fitxers. L'entrada Edita
           des del menú contextual portarà el diàleg descrit en aquesta
           secció, i Reprodueix iniciarà el reproductor multimèdia amb les
           peces de la llista de reproducció. Les accions de l'usuari poden
           actuar sobre les llistes de reproducció, per exemple, Exporta la
           llista de reproducció a una carpeta copiarà els fitxers d'una
           llista de reproducció a dins d'una carpeta.

       Llista de carpetes

           La llista de carpetes conté els noms de les carpetes que hi ha a la
           carpeta oberta, així com la carpeta actual (.) i la carpeta pare
           (..). Permet canviar ràpidament de carpeta sense emprar l'ordre
           Obre...  o l'acció d'arrossegar i deixar anar.

           La visibilitat, l'ordre i la classificació de la columna es poden
           configurar com es descriu a la secció sobre la llista de fitxers.

       Fitxer

           Mostra informació sobre la codificació (MP3, Ogg, Opus, DSF, FLAC,
           MPC, APE, MP2, MP4, AAC, Speex, TrueAudio, WavPack, WMA, WAV i
           AIFF), velocitat de bits, freqüència de mostreig, canals i la
           longitud del fitxer.

           La línia d'edició Nom: conté el nom del fitxer (si només se
           selecciona un fitxer). Si es canvia aquest nom, el fitxer canviarà
           de nom quan es faci servir l'ordre Desa.

           El quadre combinat Format: i la línia d'edició conté el format que
           s'utilitzarà quan es generi el nom del fitxer a partir de la
           primera o la segona etiqueta. El nom del fitxer podrà contenir
           caràcters arbitraris, fins i tot una part de la carpeta separada
           del nom del fitxer per una barra diagonal, però aquesta carpeta ja
           haurà d'existir perquè el canvi de nom tingui èxit. S'empren els
           següents codis especials per a inserir valors d'etiqueta en el nom
           del fitxer:

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça (p. ex., 01)

           •   %t %{track.n} Peça amb l'amplada del camp «n» (p. ex., 001 per
               a %{track.3})

           •   %T %{tracknumber} Peça (sense zeros a l'esquerra, p. ex., 1)

           •   %g %{genre} Gènere

           •   %{ignore} Ignorada en generar les etiquetes a partir del nom
               del fitxer

           Els codis de format no estan restringits als exemples donats
           anteriorment. Es pot indicar un nom de marc, per exemple, noms de
           marc unificats com %{albumartist}, %{discnumber.1}, %{bpm} o noms
           específics de format com %{popm}.

           És possible anteposar i annexar cadenes a la substitució d'un codi
           de format afegint entre cometes dobles dins de les claus d'un codi
           de format. Aquestes cadenes només es col⋅locaran a la cadena
           resultant si els camps del codi de format produeixen un valor no
           buit. Per exemple, si el nom del fitxer ha de contenir el títol i
           el subtítol, es podria utilitzar %{title} [%{subtitle}] a la cadena
           de format. Però això donaria com a resultat una cadena que acaba
           amb [] si no hi ha un marc de subtítols per a un fitxer. Per a
           ometre els claudàtors si no hi ha subtítols, en el seu lloc
           s'utilitzarà %{title}%{"["subtitle"]"}. Això ometrà els claudàtors,
           l'espai inicial i el subtítol si no existeix el subtítol.

           La llista de formats disponibles es pot editar en el diàleg que
           apareix en fer clic al botó Nom del fitxer des de l'etiqueta a la
           pestanya Fitxer del diàleg de configuració.

           S'utilitza un segon quadre combinat Format (amb una fletxa cap
           avall) per a generar les etiquetes a partir del nom de fitxer. Si
           el format del nom de fitxer no coincideix amb aquest patró,
           s'intentaran alguns altres formats d'ús habitual.

           Alguns formats del nom de fitxer utilitzats habitualment ja estan
           disponibles al quadre combinat, però també és possible escriure
           algun format especial a la línia d'edició.

           La llista de formats disponibles es pot editar en el diàleg que
           apareix en fer clic al botó Etiqueta des del nom de fitxer a la
           pestanya Fitxer del diàleg de configuració.

           De manera interna, es construeix una expressió regular a partir
           dels codis de format. Si es requereixen expressions regulars
           avançades, el format per a generar les etiquetes a partir dels noms
           de fitxer es podrà indicar tot com una expressió regular amb
           captures precedides pels codis de format, p. ex., per a extreure
           els números de peça sense eliminar els zeros a l'esquerra, es
           podria emprar un format com «/%{track}(\d+) %{title}(.*)».

           Des de: Etiqueta 1, Etiqueta 2: estableix el nom de fitxer
           utilitzant el format seleccionat i la primera o la segona etiqueta,
           respectivament.

           A: Etiqueta 1, Etiqueta 2: les etiquetes s'estableixen a partir del
           nom de fitxer. Primer, s'utilitza el format especificat a Format:.
           Si el nom de fitxer existent no coincideix amb aquest format,
           s'intentarà amb els següents formats:

           •   Artista - Àlbum/Peça Cançó

           •   Àlbum/Peça - Artista - Cançó

           •   /Artista - Àlbum - Peça - Cançó

           •   Àlbum/Artista - Peça - Cançó

           •   Àlbum/Artista - Cançó

           •   Artista/Àlbum/Peça Cançó

           Si se selecciona un únic fitxer, els controls de la IGU s'ompliran
           amb els valors extrets del nom de fitxer. Si se seleccionen
           múltiples fitxers, les etiquetes dels fitxers s'establiran
           directament d'acord amb els noms dels fitxers.

       Etiqueta 1

           Els ginys de línia d'edició per al Títol, Artista, Àlbum,
           Comentari, Data, Número de la peça, Gènere i Codificador
           s'utilitzen per a editar el valor corresponent a la primera
           etiqueta dels fitxers seleccionats. El valor canviarà quan es
           modifiqui la selecció del fitxer o abans d'operacions com Desa i
           Surt i quan es marqui la casella de selecció corresponent a
           l'esquerra del nom de camp. Això és útil per a només canviar alguns
           valors i deixar els altres sense canviar.

           Si se selecciona un únic fitxer, totes les caselles de selecció
           estaran marcades i els ginys de línia d'edició contindran els
           valors trobats a les etiquetes d'aquest fitxer. Si no es troba una
           etiqueta al fitxer, es mostrarà el valor buit corresponent, el qual
           serà una cadena buida per a les línies d'edició del Títol, Artista,
           Àlbum i Comentari, 0 per a les línies d'edició numèrica com la Data
           i Número de peça i un valor buit seleccionat per al quadre combinat
           Gènere. Els valors es poden canviar i si la casella de selecció
           corresponent està marcada, s'establiran per al fitxer seleccionat
           després de canviar la selecció. El fitxer serà marcat com a
           modificat amb un símbol de disc en el quadre de llista de fitxers,
           però romandrà sense canvis fins que s'utilitzi l'ordre Desa.

           Si se seleccionen múltiples fitxers, només es mostraran els valors
           que són idèntics en tots els fitxers seleccionats. En tots els
           altres controls, es mostraran els valors buits com s'ha descrit
           anteriorment. Totes les caselles de selecció estaran desmarcades
           per a evitar canvis no desitjats. Si s'ha d'establir un valor per a
           tots els fitxers seleccionats, es pot editar i s'ha de marcar la
           casella de selecció. Els valors s'establiran per a tots els fitxers
           seleccionats quan es canviï la selecció i es podran desar amb
           l'ordre Desa.

           Les caselles de selecció també controlen el funcionament de la
           majoria de les ordres que afecten les etiquetes, com copiar,
           enganxar i transferir entre les etiquetes 1 i 2. Per a facilitar el
           seu ús amb múltiples fitxers, on totes les caselles de selecció no
           estaran marcades, aquestes ordres es comportaran de la mateixa
           manera que quan estan marcades o desmarcades totes les caselles de
           selecció.

           Des de l'etiqueta 2: els camps de l'etiqueta 1 s'estableixen a
           partir dels valors corresponents a l'etiqueta 2. Si se selecciona
           un únic fitxer, els controls de la IGU s'ompliran amb els valors de
           l'etiqueta 2. Si se seleccionen múltiples fitxers, les etiquetes
           dels fitxers s'establiran directament.

           Copia: la memòria intermèdia de l'ordre Copia s'omplirà amb els
           valors de l'Etiqueta 1. Només s'utilitzaran els valors amb la
           casella de selecció marcada en les subsegüents ordres Enganxa.

           Enganxa: enganxarà els valors des de la memòria intermèdia copiada
           a dins dels controls de la IGU.

           Elimina: establirà tots els controls de la IGU amb els seus valors
           buits, el qual resultarà en l'eliminació de tots els valors. El
           fitxer desat no contindrà l'etiqueta 1.

       Etiqueta 2

           Els controls de la IGU funcionen de la mateixa manera com es
           descriu a la secció Etiqueta 1, però la mida de les cadenes no està
           limitada.

           Per al Gènere a l'etiqueta 2, també podreu utilitzar els vostres
           propis noms a més dels gèneres llistats en el quadre combinat,
           simplement escriviu el nom a la línia d'edició.

           L'etiqueta 2 no només podrà contenir els mateixos valors que
           l'etiqueta 1, el format es construeix de manera flexible a partir
           de diversos marcs que estan compostos per diversos camps. La taula
           de l'etiqueta 2 mostra tots els marcs que hi ha disponibles al
           fitxer seleccionat.

           Edita: obrirà una finestra que permet editar tots els camps del
           marc seleccionat. Si se seleccionen múltiples fitxers, els camps
           editats s'aplicaran a tots els fitxers seleccionats que continguin
           aquest marc.

           Afegeix: apareixerà una sol⋅licitud per a seleccionar el tipus de
           marc i es podrà editar i afegir al fitxer. També funciona per a
           afegir un marc als múltiples fitxers seleccionats.

           Suprimeix: suprimirà el marc seleccionat en els fitxers
           seleccionats.

           Es mostrarà Arrossegueu aquí la caràtula si el fitxer no conté cap
           caràtula incrustada. Es pot afegir una imatge arrossegant i deixant
           anar des d'un navegador o gestor de fitxers i es mostrarà aquí. Els
           marcs de la imatge es poden editar o afegir fent doble clic sobre
           aquest control.

       Etiqueta 3

           Alguns fitxers poden tenir més de dues etiquetes, i serà visible
           una tercera secció d'etiquetes. Els següents tipus de fitxer poden
           contenir una secció Etiqueta 3:

           •   Els fitxers MP3 poden tenir una etiqueta ID3 versió 1.1, una
               etiqueta ID3 versió 2 (2.3.0 o 2.4.0) i a la tercera secció una
               etiqueta APE. Aquestes etiquetes APE s'utilitzen per a
               reproduir la informació del guany. A la secció Etiqueta 3,
               aquesta informació serà visible i l'etiqueta APE es pot
               eliminar amb el botó Elimina.

           •   El fragment INFO del RIFF als fitxers WAV es troba disponible a
               la secció Etiqueta 3 perquè la secció Etiqueta 1 està dedicada
               a les etiquetes ID3 versió 1.1 i té les seves restriccions.
               L'Etiqueta 2 encara es fa servir per a les etiquetes ID3 versió
               2.4.0, les quals també estan admeses per als fitxers WAV, però
               els fragments INFO del RIFF semblen estar més ben admesos.

           •   Els fitxers FLAC normalment utilitzen un comentari Vorbis per a
               les seves metadades. No obstant això, hi ha fitxers FLAC que
               tenen etiquetes ID3 versió 1 i versió 2, les quals es troben a
               les seccions Etiqueta 1 i Etiqueta 3. Les etiquetes ID3 en els
               fitxers FLAC només estan admeses per la TagLib, per tant, el
               connector «OggFlacMetadata» haurà d'estar inhabilitat a la
               pestanya Connectors del diàleg de configuració.

           Els controls de la IGU funcionen de la mateixa manera que a la
           secció Etiqueta 2.

       Lletra sincronitzada i els Codis de temps dels esdeveniments

           Per a obtenir informació sincronitzada amb les dades de l'àudio, hi
           ha disponible un editor específic. Aquests marcs estan admesos per
           les etiquetes ID3 versió 2.3.0 i 2.4.0. Per a afegir aquest marc,
           s'haurà de seleccionar el nom específic del marc a la llista que
           apareixerà quan feu clic al botó Afegeix -la Lletra sincronitzada i
           els Codis de temps dels esdeveniments, respectivament-. L'editor és
           el mateix per a ambdós tipus, per als codis de temps dels
           esdeveniments, només hi ha disponible un conjunt predefinit
           d'esdeveniments, mentre que per a la lletra sincronitzada, s'haurà
           d'introduir el text. A continuació, s'explica l'edició de la lletra
           sincronitzada.

           Un fitxer que té seleccionada l'etiqueta ID3 versió 2, s'entra a
           l'editor de la lletra emprant Afegeix i seleccionant Lletra
           sincronitzada. Per a un marc existent de Lletra sincronitzada, se
           seleccionarà i es farà clic a Edita. El reproductor s'obrirà
           automàticament amb el fitxer actual perquè el fitxer es pugui
           reproduir i fer pausa per tal de sincronitzar la lletra.

           La configuració que hi ha a la part superior de l'editor SYLT
           normalment no s'han de canviar. Si la lletra conté caràcters que no
           estan presents en el joc de caràcters Llatin 1, és recomanable
           canviar la codificació del text a UTF16 (o UTF8 per a l'ID3 versió
           2.4.0). Per a la lletra en anglès i una màxima compatibilitat,
           s'haurà d'utilitzar la ISO-8859-1.

           La secció Lletra conté cinc botons a la part superior.  Afegeix
           afegirà un esdeveniment de temps nou a la taula. El temps es
           prendrà des de la posició del reproductor, per tant, afegir una
           entrada mentre es reprodueix la peça afegirà una línia per a la
           posició de reproducció actual. Els esdeveniments a la taula
           s'ordenaran de forma cronològica, per tant, la fila s'inserirà en
           conseqüència. Les entrades amb un temps no vàlid es tractaran
           especialment: si la fila seleccionada té un temps no vàlid, la seva
           marca de temps serà substituïda pel temps actual en lloc d'afegir
           una fila nova. Si el temps actual no és vàlid, si està present
           s'emprarà la primera fila amb un temps no vàlid. Aquest
           comportament hauria de facilitar afegir marques de temps si el text
           de la lletra ja es troba a la taula, però manquen les marques de
           temps (el qual és el cas en importar lletra sense sincronitzar).
           Tingueu en compte que el temps no vàlid es representa com a
           00:00,00, és a dir, el mateix que el temps al començament absolut
           de la peça, el qual no és vàlid. Per a invalidar un temps, premeu
           la tecla Supr o utilitzeu Neteja des del menú contextual. Les files
           noves inserides emprant Insereix una fila des del menú contextual o
           creades en importar la lletra sense sincronitzar amb Des del
           porta-retalls o Importa també contindran marques de temps no
           vàlides. Les files de la taula es poden suprimir fent clic al botó
           Suprimeix o utilitzant Suprimeix les files des del menú contextual.

           La lletra sincronitzada es pot importar des d'un fitxer fent servir
           Importa. El format esperat és LRC senzill o millorat. Si el fitxer
           seleccionat no conté un claudàtor a la primera línia, se suposarà
           que es tracta d'un senzill fitxer de text amb lletra sense
           sincronitzar. Les línies en aquest fitxer s'importaran amb marques
           de temps no vàlides. La informació de temps es podrà afegir
           mitjançant el botó Afegeix o la introducció manual. També és
           possible importar la lletra mitjançant còpia i enganxat utilitzant
           Des del porta-retalls. La lletra sincronitzada es pot escriure en
           els fitxers LRC utilitzant Exporta. Recordeu que només s'exportaran
           les entrades amb marques de temps vàlides i que les entrades
           s'ordenaran per hora. Les entrades amb temps no vàlid no
           s'emmagatzemaran en el marc SYLT, així que assegureu-vos d'incloure
           tota la informació de temps abans de deixar el diàleg.

           L'especificació ID3[5] suggereix una marca de temps per a cada
           síl⋅laba. No obstant això, la majoria dels reproductors només
           admeten la granularitat d'una línia o frase. Per a admetre ambdós
           casos d'ús, el Kid3 segueix les mateixes convencions que l'editor
           SYLT[6]. Se suposa que el text que s'introdueix a la taula
           començarà una línia nova a menys que comenci amb un espai o un
           guió. Les excepcions a aquesta regla són possibles quan es comença
           una línia amb un guió baix («_») per a forçar la continuació o una
           marca de numeral («#») per a forçar una línia nova. Aquests
           caràcters d'escapament no s'emmagatzemaran dins del marc SYLT. Dins
           del marc SYLT, les línies noves començaran amb un caràcter d'avanç
           de línia (0A hexadecimal) mentre que les continuacions no. En
           llegir els marcs SYLT, el Kid3 comprovarà si la primera entrada
           comença amb un salt de línia. Si aquest no és el cas, se suposarà
           que totes les entrades són línies noves i que no s'utilitzen
           continuacions de síl⋅laba.

           Mentre es reprodueix la peça, es ressaltarà la fila associada amb
           la posició de reproducció actual, de manera que es pugui verificar
           l'exactitud de la informació de sincronització. Si s'ha d'afegir un
           desplaçament a una o més marques de temps, això es pot aconseguir
           amb l'entrada Afegeix un desplaçament...  des del menú contextual.
           Els valors negatius es poden utilitzar per a reduir el temps.
           Utilitzant l'entrada Ves a la posició des del menú contextual, és
           possible establir la fila seleccionada amb el temps de la posició
           de reproducció.

           Procediment recomanat per a afegir una lletra sincronitzada nova

           •   Obteniu la lletra sense sincronitzar, p. ex., utilitzant
               l'element Lletra → Lletra incrustada des del menú contextual a
               la llista de fitxers.

           •   Copieu al porta-retalls la lletra sense sincronitzar,
               simplement aneu a la fila Lletra a la taula de marcs i premeu
               Ctrl+C.

           •   Afegiu un marc de lletra sincronitzada (Afegeix..., Lletra,
               D'acord), feu clic a Des del porta-retalls.

           •   Ara totes les línies de la lletra sense sincronitzar estaran a
               la taula, totes les marques de temps no seran vàlides
               (0:0:0,00). Per endavant, podreu suprimir les entrades buides.

           •   Comenceu a reproduir la cançó fent clic al botó de reproducció
               ► que es troba a la barra d'eines de reproducció a la part
               inferior de la finestra principal.

           •   Quan aparegui la següent línia de la lletra amb una marca de
               temps no vàlida, feu clic a Afegeix o premeu Alt+A, la marca de
               temps serà actualitzada.

           •   Continueu així fins que s'estableixin totes les marques de
               temps. Si s'ha perdut alguna cosa, atureu la reproducció i
               netegeu les marques de temps amb la tecla Supr o
               seleccionant-les i utilitzant Neteja des del menú contextual.
               Per a tornar a iniciar la reproducció des d'una marca de temps
               en concret, utilitzeu Ves a la posició des del menú contextual.


       Capítols en els fitxers MP4

           Els audiollibres MP4 normalment solen tenir una extensió .m4b i són
           bastant grans perquè contenen tots els capítols en un sol fitxer.
           Per a navegar en aquests fitxers, poden contenir marques de
           capítols, que es poden editar en el Kid3 en un pseudomarc de
           «Capítols» utilitzant el mateix editor que s'utilitza per a les
           lletres sincronitzades. No obstant això, cal tenir en compte que
           aquesta característica només està disponible amb el connector
           Mp4v2Metadata, així que assegureu-vos que està activat i per sobre
           del connector TaglibMetadata a la pestanya Connectors de la
           configuració si heu d'editar capítols MP4.

   El menú Fitxer
       Fitxer → Obre... (Ctrl+O)
           Obre una carpeta.  Tots els fitxers que coincideixin amb el filtre
           del nom de fitxer seleccionat es mostraran en el quadre de llista
           de fitxers i se seleccionarà el fitxer triat.

       Fitxer → Obre'n una recent
           Obre una carpeta que ha estat oberta recentment.

       Fitxer → Obre una carpeta... (Ctrl+D)
           Obre una carpeta.  Tots els fitxers que coincideixin amb el filtre
           del nom de fitxer seleccionat es mostraran en el quadre de llista
           de fitxers.

       Fitxer → Torna a carregar (F5)
           Torna a carregar la carpeta.  Primer s'hauran de desar tots els
           fitxers modificats. Les subcarpetes expandides es contrauran.

       Fitxer → Desa (Ctrl+S)
           Desa tots els fitxers modificats a la carpeta.  Els fitxers
           modificats es marcaran amb un símbol de disc al quadre de llista de
           fitxers. Si s'ha canviat algun nom de fitxer, es canviarà el nom
           d'aquests fitxers.

       Fitxer → Reverteix
           Reverteix els canvis d'un o múltiples fitxers.  Si no se
           seleccionen fitxers en el quadre de llista de fitxers, es
           revertiran els canvis de tots els fitxers. En cas contrari, només
           es revertiran els canvis dels fitxers seleccionats.

       Fitxer → Importa...
           El diàleg Importa es pot utilitzar per a importar les dades
           directament des d'un servidor freedb.org, des d'un servidor
           MusicBrainz, des de Discogs, Amazon o altres fonts de llistes de
           peces d'àlbum en un format de text.

           És possible la importació des d'un servidor freedb.org utilitzant
           un diàleg que apareix quan a Des del servidor: se selecciona
           gnudb.org. L'artista i el nom de l'àlbum per a cercar es poden
           introduir en els dos camps de sobre, els àlbums que coincideixin
           amb la consulta apareixeran quan feu clic a Cerca i es rebran els
           resultats des de www.gnudb.org[7]. La importació de les dades de
           les peces per a un àlbum es realitza fent doble clic sobre l'àlbum
           a la llista. Es pot seleccionar el servidor freedb.org per a
           importar, així com el camí CGI. Les dades importades es mostraran a
           la taula de vista prèvia del diàleg d'importació. Quan estigueu
           satisfet amb les peces mostrades, es podran importar finalitzant el
           diàleg d'importació amb D'acord.

           Si ja teniu obert un resultat de cerca al navegador web, podeu
           introduir l'URL al primer camp de cerca. El resultat apareixerà a
           la llista d'àlbums i es podrà importar directament al Kid3.

           Es pot fer una cerca al servidor Discogs utilitzant Discogs. Com en
           el diàleg gnudb.org, podreu introduir l'artista i àlbum, i després
           triar des d'una llista de llançaments. Es pot introduir un
           Testimoni: per a utilitzar l'API RESTful de Discogs en lloc de la
           seva interfície web, la qual canvia sovint, trencant així
           l'analitzador d'importació. Heu de registrar-vos per a obtenir un
           compte a Discogs[8] i després generar un testimoni al seu lloc web
           (Settings/Developers, Generate new token
           -Arranjament/Desenvolupadors, Genera un testimoni nou). No us
           oblideu de prémer el botó Desa la configuració després d'introduir
           el testimoni per a emprar-lo també en les sol⋅licituds posteriors.
           Si es marca Etiquetes estàndard, s'importarà la informació
           estàndard, p. ex., artista, àlbum i títol. Si es marca Etiquetes
           addicionals, s'importarà més informació si està disponible, p. ex.,
           intèrprets, arranjadors o l'editor. Si es marca la Caràtula, es
           descarregarà la caràtula si està disponible.

           Es pot fer una cerca al servidor Amazon utilitzant Amazon. Com en
           el diàleg gnudb.org, podreu introduir l'artista i àlbum, i després
           triar d'una llista de llançaments. Si es marca Etiquetes
           addicionals, s'importarà més informació si està disponible, p. ex.,
           intèrprets, arranjadors o l'editor. Si es marca la Caràtula, es
           descarregarà la caràtula si està disponible.

           Podreu fer cerques de la mateixa manera que amb la base de dades de
           llançament de MusicBrainz utilitzant Des del Llançament de
           MusicBrainz. El flux de treball és el mateix que es descriu per a
           Des de gnudb.org.

           És possible la importació des d'un servidor MusicBrainz utilitzant
           el diàleg que apareix quan se selecciona Des de l'Empremta digital
           de MusicBrainz. El servidor es pot seleccionar com en el diàleg
           d'importació de freedb. A sota es mostrarà una taula mostrant les
           dades importades de les peces. La columna de la dreta mostrarà
           l'estat de la consulta a MusicBrainz, la qual comença amb «Pendent»
           quan s'obre el diàleg. Després, se cercarà l'empremta digital i, si
           no produeix un resultat, s'intentarà una altra cerca utilitzant les
           etiquetes al fitxer. Per tant, pot ser útil per a una consulta amb
           èxit a MusicBrainz i així emmagatzemar la informació coneguda (p.
           ex., artista i àlbum) en les etiquetes abans de fer la importació.
           Si es troba un resultat, la cerca acabarà amb l'estat «Reconeguda»,
           en cas contrari és que no s'ha trobat res o que s'han obtingut
           múltiples resultats ambigus i l'usuari n'haurà de seleccionar un.
           Accepta i Aplica utilitzaran les dades importades, Cancel⋅la
           tancarà el diàleg. El tancament pot trigar una estona, ja que
           s'haurà de tancar tota la maquinària del MusicBrainz.

           Per a la importació de dades textuals, Des del
           fitxer/porta-retalls...  obrirà un subdiàleg, on hi haurà
           disponibles diversos formats d'importació preconfigurats. Els dos
           primers, «CSV sense cometes» i «CSV amb cometes» es poden fer
           servir per a importar les dades que s'han exportat mitjançant el
           diàleg Exporta. Les dades CSV es podran editar amb un full de
           càlcul i s'escriuran emprant tabulacions com a delimitadors. La
           importació hauria de ser possible utilitzant «CSV amb cometes», el
           qual és més flexible que el «CSV sense cometes». No obstant això,
           els seus camps no poden contenir cometes dobles. Si només exporteu
           des del Kid3 i importeu més tard, es pot utilitzar el «CSV sense
           cometes» com un format senzill per a aquesta finalitat. Recordeu
           que també hi ha les ordres «Exporta a CSV» i «Importa des de CSV»
           al menú contextual de la llista de fitxers, les quals utilitzen
           scripts per a exportar i importar les dades CSV d'una manera més
           completa, potent i flexible.

           El següent format, «Text HTML de freedb», es pot utilitzar per a
           copiar la informació des d'una pàgina HTML de freedb.org[9].
           Cerqueu un àlbum a freedb i si la informació desitjada es mostra en
           el navegador web, copieu el contingut al porta-retalls. Després feu
           clic al botó Des del porta-retalls i les peces importades es
           mostraran a la taula de vista prèvia a la part superior del diàleg.
           Si esteu satisfet amb les dades importades, finalitzeu el diàleg
           amb D'acord, el qual inserirà les dades en les etiquetes de la
           carpeta actual. La destinació (Etiqueta 1, Etiqueta 2 o Etiqueta 1
           i Etiqueta 2) es pot seleccionar amb un quadre combinat. Els
           fitxers a la carpeta actual hauran d'estar en l'ordre de peces
           correcte per a assignar les seves etiquetes. Aquest serà el cas si
           estan numerades.

           Si les dades estan disponibles com un document HTML, es podrà
           utilitzar el següent format d'importació preconfigurat, «Font HTML
           des de freedb». La importació és possible utilitzant el botó Des
           del fitxer..., el qual obrirà un selector de fitxers, o copiant el
           seu contingut des d'un editor i després important des del
           porta-retalls. Aquest format pot ser útil per a la importació sense
           connexió, tot i que el document HTML també podria obrir-se en un
           navegador i després importar-se en el primer format mitjançant el
           porta-retalls.

           Hi ha disponibles més formats preconfigurats, p. ex., «Temps del
           títol de la peça». Es pot crear un format personalitzat buit amb
           Afegeix perquè sigui configurat per l'usuari. Es poden establir
           dues línies a sota del nom del format amb una expressió regular per
           a capturar els camps de text a importar. S'analitzarà la primera
           expressió regular un cop per document per a recopilar les dades per
           àlbum; com ara l'artista, àlbum, any i gènere. La segona línia
           intenta fer coincidir des del començament del document fins al
           final per a obtenir les dades de les peces, generalment el número i
           títol. Les expressions regulars inclouen totes les característiques
           que ofereixen les Qt(TM), les quals són la major part del que
           ofereix Perl. Les construccions de parèntesis «(..)» creen memòries
           intermèdies de captura per als camps a importar i estan precedides
           per codis específics del Kid3 per a especificar quin camp capturar.
           Els codis són els mateixos que es fan servir per al format del nom
           de fitxer, a més dels codis llistats a continuació, és possible
           qualsevol nom de marc:

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça

           •   %g %{genre} Gènere

           •   %d %{duration} Durada

           Per exemple, una expressió regular de peça (segona línia) per a
           importar des d'una llista de reproducció .m3u podria ser
           «%{track}(\d+)\s+%{title}(\S[^\r\n]*)\.mp3[\r\n]». Tots els formats
           es poden canviar editant les expressions regulars i el nom, i
           després fent clic a Desa la configuració. S'emmagatzemaran al
           fitxer kid3rc a la carpeta de configuració. Aquest fitxer es pot
           editar directament per a tenir més formats d'importació o es pot
           eliminar per a tornar als formats predeterminats. Els formats es
           poden eliminar amb Elimina.

           La Precisió: mostra una estimació de com és de bona la coincidència
           de la informació importada amb les peces indicades. Utilitza
           durades de peça o noms de fitxer per a calcular el nivell de
           similitud en percentatge. La Caràtula: mostra l'URL de la imatge
           per a la portada de l'àlbum que es descarregarà.

           Per a comprovar si les peces importades coincideixen amb el conjunt
           actual de fitxers, es pot comparar la durada de les peces
           importades amb la durada dels fitxers. Aquesta opció es pot
           habilitar amb la casella de selecció Comprova la diferència màxima
           de temps permesa (seg): i la diferència de temps màxima tolerada es
           pot establir en segons. Si es detecta una manca de coincidència en
           una durada, la durada es mostrarà amb un fons vermell a la taula de
           vista prèvia.

           Si els fitxers estan ordenats de manera diferent que les peces
           importades, les peces assignades s'hauran de canviar. Aquesta tasca
           es pot facilitar utilitzant l'opció Coincideix amb: amb els botons
           Durada, Peça i Títol, la qual reordenarà les peces d'acord amb el
           camp corresponent. Per a corregir les assignacions manualment, es
           pot arrossegar una peça amb el botó esquerre del ratolí i mantenint
           premuda la tecla Ctrl, i després deixar-la anar a la nova ubicació.

           Quan s'obri el diàleg d'importació, aquest contindrà el contingut
           real de les etiquetes. El tipus d'etiqueta (Etiqueta 1, Etiqueta 2,
           Etiqueta 1 i Etiqueta 2) es podrà seleccionar utilitzant el quadre
           combinat Destinació:. El botó a la dreta d'aquest quadre combinat
           es pot utilitzar per a revertir la taula al contingut actual de les
           etiquetes. Es poden utilitzar les caselles de selecció a la primera
           columna de la taula per a seleccionar les peces que s'importaran.
           Això pot ser útil si una carpeta conté les peces d'ambdós CD d'un
           CD doble i només s'han d'importar les peces del segon CD.

           Per a identificar les pistes que s'importaran, és possible mostrar
           els noms de fitxer o els camins sencers als fitxers utilitzant el
           menú contextual a la capçalera de la taula. Els valors en la taula
           d'importació es poden editar. El botó Reverteix que hi ha a la
           dreta del quadre combinat Destinació: es pot utilitzar per a
           restaurar el contingut de les etiquetes, el qual també pot ser útil
           després de canviar la Destinació:.

           Gairebé tots els diàlegs tenen un botó Desa la configuració, el
           qual es pot utilitzar per a emmagatzemar les opcions de
           configuració específiques del diàleg i fer que la mida de la
           finestra sigui persistent.

           Des de les etiquetes...  porta a un subdiàleg per a establir els
           marcs de les etiquetes a partir del contingut d'altres marcs
           d'etiqueta. Es pot utilitzar per a simplement copiar la informació
           entre les etiquetes o extreure una part d'un marc i inserir-la en
           un altre.

           Com en el diàleg Importa des del fitxer/porta-retalls, hi ha
           formats lliurement configurables per a realitzar diferents
           operacions. Són formats que ja estan preconfigurats per a copiar el
           valor de l'Àlbum a l'Artista, Compositor o Director de l'àlbum, i
           per a extreure el número de la peça dels camps Títol que contenen
           un número. També hi ha un format per a extreure un subtítol des
           d'un camp Títol.

           El següent exemple explica com afegir un format personalitzat, el
           qual estableix la informació del camp Subtítol també en el camp
           Comentari. Creeu un format nou amb el botó Afegeix i establiu un
           nom nou, p. ex., «Comentari per al subtítol». Després introduïu
           «%{subtitle}» a Font: i «%{comment}(.*)» per a Extracció: i feu
           clic a Desa la configuració.

           L'expressió a Font: pot contenir codis de format per a marcs
           d'etiqueta arbitraris, es poden utilitzar múltiples codis per a
           combinar el contingut de diferents marcs. Per a cada pista, es
           generarà un text a partir de les seves etiquetes utilitzant el
           format Font:, i l'expressió regular des d'Extracció: s'aplicarà a
           aquest text per a establir valors nous per a les etiquetes. Els
           codis de format s'utilitzen abans dels parèntesis de captura per a
           especificar el marc de l'etiqueta on s'emmagatzemarà el text
           capturat. Funciona de la mateixa manera que per a Importar des d'un
           fitxer/porta-retalls.

           Importa des de les etiquetes...  també està disponible directament
           des del menú Fitxer. La diferència entre aquestes dues funcions és
           que el subdiàleg del diàleg d'importació funciona sobre tots els
           fitxers de la carpeta actual, mentre que la funció de menú funciona
           sobre els fitxers seleccionats (els quals poden estar en carpetes
           diferents). La funció de menú admet un codi addicional
           «%{__return}» per a retornar el valor extret, el qual pot ser útil
           amb les interfícies CLI i QML.

       Fitxer → Importa des de gnudb.org...
           Importa des d'un servidor freedb.org utilitzant la cerca d'àlbums
           de gnudb.org.  Aquest element de menú obrirà el mateix diàleg
           d'importació que Importa..., però obrirà directament el diàleg de
           gnudb.org.

       Fitxer → Importa des de Discogs...
           Importa des d'un servidor Discogs.  Aquest element de menú obrirà
           el mateix diàleg d'importació que Importa..., però obrirà
           directament el diàleg de Des de Discogs.

       Fitxer → Importa des d'Amazon...
           Importa des d'Amazon.  Aquest element de menú obrirà el mateix
           diàleg d'importació que Importa..., però obrirà directament el
           diàleg de Des d'Amazon.

       Fitxer → Importa des de Llançament de MusicBrainz...
           Importa des d'una base de dades de Llançament de MusicBrainz.
           Aquest element de menú obrirà el mateix diàleg d'importació que
           Importa..., però obrirà directament el diàleg Des del Llançament de
           MusicBrainz.

       Fitxer → Importa des de l'Empremta digital de MusicBrainz...
           Importa des d'un servidor de MusicBrainz.  Aquest element de menú
           obrirà el mateix diàleg d'importació que Importa..., però obrirà
           directament el diàleg Des de l'Empremta digital de MusicBrainz.

       Fitxer → Importa des de les etiquetes...
           Com Des de les etiquetes, però la importació s'aplicarà als fitxers
           seleccionats.

       Fitxer → Importa automàticament...
           La importació automàtica permet importar la informació per a
           múltiples àlbums des de diversos serveis web. Si se seleccionen
           carpetes a la llista de fitxers, s'importaran les dades de les
           peces per a les carpetes seleccionades. Si no se selecciona cap
           carpeta, s'importaran totes les carpetes a la llista de fitxers.

           Es pot seleccionar el tipus d'etiqueta (Etiqueta 1, Etiqueta 2,
           Etiqueta 1 i Etiqueta 2) utilitzant el quadre combinat Destinació:.

           Els perfils determinen quins servidors seran contactats per a
           obtenir la informació de l'àlbum. Alguns perfils estan predefinits
           (Tots, MusicBrainz, Discogs, Caràtula), es poden afegir perfils
           personalitzats emprant el botó Afegeix que hi ha a la dreta del
           quadre combinat Perfil:.

           La següent taula mostra els servidors que s'utilitzaran en importar
           la informació de l'àlbum utilitzant el perfil seleccionat. El
           procés d'importació per a un àlbum finalitzarà si s'ha trobat tota
           la informació requerida, per la qual cosa l'ordre de les files a la
           taula és important. Es pot canviar amb els botons Mou amunt i Mou
           avall. Es pot emprar Edita...  per a canviar una entrada existent.
           La selecció del Servidor ofereix els mateixos servidors que es
           poden utilitzar en les funcions d'importació. Les Etiquetes
           estàndard, Etiquetes addicionals i la Caràtula determinen la
           informació que s'obtindrà del servidor. Finalment, la Precisió és
           la precisió mínima que s'haurà d'aconseguir per a acceptar les
           dades importades. Si la precisió és insuficient, es provarà el
           següent servidor de la llista. El mateix diàleg que conté les
           propietats del servidor apareixerà quan feu clic a Afegeix...  per
           a afegir una entrada nova de servidor. Les entrades existents es
           poden eliminar utilitzant Elimina.

           Per a iniciar una importació automàtica per lots amb el perfil
           seleccionat, feu clic a Inicia. Els detalls sobre la importació en
           execució es mostraran a la part superior del diàleg. El procés es
           pot interrompre amb el botó Interromp.

       Fitxer → Explora les caràtules...
           El diàleg Explora les caràtules ajuda a trobar la caràtula de
           l'àlbum. Si és possible, Artista/Àlbum s'omplirà amb les etiquetes.
           Font: oferirà una varietat de llocs web amb caràtules d'àlbums.
           L'URL amb l'artista i l'àlbum com a paràmetres es troba a sota del
           nom. Els valors codificats en l'URL per a l'artista i l'àlbum es
           poden inserir utilitzant «%u{artist}» i «%u{album}», també són
           possibles altres valors des de les etiquetes, com es descriu a
           Configurar el Kid3, Accions de l'usuari. Es poden introduir més
           fonts després de l'entrada «Font personalitzada» en substitució de
           la «Font personalitzada» amb el nom de la font, prement Retorn,
           després introduint l'URL i finalment prement Desa la configuració.
           L'ordre resultant del navegador es mostrarà a la part superior del
           diàleg i es podrà iniciar fent clic a Explora. El navegador, el
           qual es pot configurar a les opcions de configuració, s'iniciarà
           amb la font seleccionada. Després podreu arrossegar una imatge de
           caràtula des del navegador a la finestra del Kid3 i s'establirà al
           marc de la imatge dels fitxers seleccionats.

           A causa que no tots els navegadors admeten arrossegar i deixar anar
           imatges, i les imatges en els llocs web sovint tenen un URL, en
           aquests casos, el Kid3 rebrà l'URL i no la imatge. Si l'URL apunta
           a una imatge, es descarregarà. No obstant això, si l'URL es
           refereix a algun altre recurs web, s'haurà de traduir a la imatge
           corresponent. Aquestes assignacions es defineixen a la taula
           Extracció de l'URL. La columna esquerra Coincidència conté una
           expressió regular que es compararà amb l'URL. Si coincideix, les
           expressions capturades entre parèntesis s'inseriran en el patró de
           la columna dreta URL de la imatge (en les posicions marcades amb
           \1, etc.) L'expressió regular substituïda contindrà l'URL de la
           imatge. D'aquesta manera, la caràtula es podrà importar des
           d'Amazon, Google Images, etc., mitjançant arrossegar i deixar anar.
           També és possible definir les vostres pròpies assignacions.

       Fitxer → Exporta...
           El diàleg Exporta s'utilitza per a emmagatzemar les dades de les
           etiquetes en un fitxer o al porta-retalls. L'editor a la part
           superior mostrarà una vista prèvia de les dades a exportar. Si les
           dades d'exportació contenen caràcters de tabulació, l'exportació es
           mostrarà en una taula. Les dades es generaran a partir de les
           etiquetes a la carpeta actual d'acord amb el format configurat.

           La configuració del format és similar a la del diàleg Importa: el
           camp superior conté el títol (p. ex., «CSV sense cometes»), seguit
           de la capçalera, el qual es generarà al començament del fitxer.
           Segueixen les dades de la peça -s'utilitzaran per a cada peça-.
           Finalment, el tràiler es podrà utilitzar per a generar algun text
           final.

           Els camps de format no contenen expressions regulars com en el
           diàleg Importa, sinó només expressions del format de la sortida amb
           expressions «%» especials, les quals seran substituïdes pels valors
           de les etiquetes. Tot funciona com el format del nom de fitxer, i
           s'utilitzen els mateixos codis més alguns codis addicionals. No
           només es podran fer servir els codis llistats a continuació, sinó
           també tots els noms dels marcs d'etiqueta.

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça (p. ex., 01)

           •   %t %{track.n} Peça amb l'amplada del camp «n» (p. ex., 001 per
               a %{track.3})

           •   %T %{tracknumber} Peça (sense zeros a l'esquerra, p. ex., 1)

           •   %g %{genre} Gènere

           •   %f %{file} Nom del fitxer

           •   %p %{filepath} Camí

           •   %{modificationdate} Data de modificació

           •   %{creationdate} Data de creació

           •   %u %{url} URL

           •   %{dirname} Nom de la carpeta

           •   %d %{duration} Durada en minuts:segons

           •   %D %{seconds} Durada en segons

           •   %n %{tracks} Nombre de peces de l'àlbum

           •   %e %{extension} Extensió del fitxer

           •   %O %{tag1} El format de l'etiqueta 1 (ID3 versió 1.1 o buida si
               no existeix)

           •   %o %{tag2} El format de l'etiqueta 2 (ID3 versió 2.3.0, 2.4.0,
               2.2.0, 2.2.1, Vorbis, APE, MP4, ASF o buida si no existeix)

           •   %b %{bitrate} Taxa de bits en kbit/s

           •   %v %{vbr} VBR o buida (només per a l'ID3 versió 2.3 amb la
               id3lib)

           •   %r %{samplerate} Freqüència de mostreig en Hz

           •   %m %{mode} Mode del canal (Estèreo o Estèreo combinat)

           •   %h %{channels} Nombre de canals (1 o 2)

           •   %k %{codec} Còdec (p. ex., MPEG 1 Capa 3, MP4, Ogg Vorbis,
               FLAC, MPC, APE, ASF, AIFF o WAV)

           Hi ha alguns formats predefinits. «CSV sense cometes» separarà els
           camps per pestanyes. Les dades en aquest format es podran importar
           de nou al Kid3 utilitzant el format d'importació amb el mateix nom.
           «CSV amb cometes» també inclourà els camps entre cometes dobles, el
           qual facilitarà la importació en les aplicacions de full de càlcul.
           No obstant això, els camps no hauran de contenir cometes dobles
           quan s'utilitza aquest format. «M3U estès» i «PLS estès» generaran
           llistes de reproducció amb atributs estesos i noms de camí
           absoluts. «HTML» es pot utilitzar per a generar una pàgina HTML amb
           enllaços a les peces. «XML del Kover» crearà un fitxer el qual
           podrà importar des del programa d'impressió de caràtules Kover.
           «Detalls tècnics» proporcionarà la informació sobre la velocitat
           dels bits, la freqüència de mostreig, els canals, etc. Finalment,
           el "Format personalitzat" es deixarà buit per a la definició d'un
           format personalitzat. Podreu definir més formats propis afegint
           línies al fitxer kid3rc a la carpeta de la configuració. Els altres
           formats es podran adaptar a les vostres necessitats.

           La Font: de les etiquetes per a generar les dades d'exportació
           (Etiqueta 1 o Etiqueta 2) es podrà seleccionar amb un quadre
           combinat. Prement A un fitxer...  o Al porta-retalls
           s'emmagatzemaran les dades en un fitxer o al porta-retalls.
           D'acord i Cancel⋅la tancaran el diàleg, mentre que D'acord
           acceptarà la configuració del diàleg actual.

       Fitxer → Crea una llista de reproducció...
           Crearà una llista de reproducció.  El format i el contingut de la
           llista de reproducció es poden establir mitjançant diverses
           opcions.

           El nom de la llista de reproducció pot ser El mateix, com el nom de
           la carpeta o utilitzar un Format: amb els valors de les etiquetes,
           p. ex., «%{artist} - %{album}» per a tenir el nom de l'artista i
           l'àlbum en el nom del fitxer de llista de reproducció. Els codis de
           format són els mateixos que per a Exporta. La llista de formats
           disponibles es pot editar a la secció Format de la pestanya Fitxers
           a la configuració.  Crea una nova llista de reproducció buida:
           crearà una llista de reproducció buida amb el nom indicat.
           L'extensió dependrà del format de la llista de reproducció.

           La ubicació de la llista de reproducció generada estarà determinada
           per la selecció del quadre combinat Crea dins:.

           Carpeta actual
               Es crearà la llista de reproducció a la carpeta actual i només
               contindrà els fitxers de la carpeta actual. La carpeta actual
               serà la carpeta on es troba el fitxer actual. Si se seleccionen
               múltiples fitxers, el fitxer actual probablement serà l'últim
               fitxer seleccionat.

           Cada carpeta
               Es crearà una llista de reproducció a cada carpeta que
               contingui els fitxers llistats, i cada llista de reproducció
               contindrà els fitxers en aquesta carpeta.

           Carpeta de nivell superior
               Només crearà una llista de reproducció a la carpeta de nivell
               superior (és a dir, la carpeta de la llista de fitxers) i
               contindrà els fitxers llistats a la carpeta de nivell superior
               i totes les seves subcarpetes.

           El Format: de la llista de reproducció pot ser M3U, PLS o XSPF.

           Si es marca Inclou només els fitxers seleccionats, només
           s'inclouran els fitxers seleccionats a la llista de reproducció. Si
           se selecciona una carpeta, se seleccionaran tots els seus fitxers.
           Si aquesta casella de selecció no està marcada, s'inclouran tots
           els fitxers d'àudio a la llista de reproducció.

           Ordena per nom de fitxer seleccionarà el cas habitual on els
           fitxers s'ordenen per nom de fitxer. Amb Ordena pel camp de
           l'etiqueta, és possible ordenar per una cadena de format amb els
           valors dels camps d'etiqueta. Per exemple, «%{track.3}» es pot
           utilitzar per a ordenar per número de peça (el «.3» s'utilitza per
           a obtenir tres dígits amb zeros a l'esquerra, de manera que les
           cadenes s'utilitzaran per a ordenar). També és possible utilitzar
           múltiples camps, p. ex., «%{genre}%{year}» per a ordenar utilitzant
           una cadena composta del gènere i any.

           Les entrades a la llista de reproducció tindran camins de fitxer
           relatius o absoluts depenent de si s'estableix Empra un camí
           relatiu per als fitxers a la llista de reproducció o Empra un camí
           absolut per als fitxers a la llista de reproducció.

           Quan s'estableix Escriu només la llista de fitxers, la llista de
           reproducció només contindrà els camins als fitxers. Per a generar
           una llista de reproducció estesa amb informació addicional, es
           podrà establir una cadena de format utilitzant el control Escriu la
           informació usant.

       Fitxer → Surt (Ctrl+Q)
           Surt de l'aplicació.

   El menú Edita
       Edita → Selecciona-ho tot (Alt+A)
           Selecciona tots els fitxers.

       Edita → Desselecciona (Ctrl+Maj+A)
           Desselecciona tots els fitxers.

       Edita → Selecciona-ho tot a la carpeta
           Selecciona tots els fitxers en la carpeta actual.

       Edita → Fitxer anterior (Alt+Fletxa amunt)
           Selecciona el fitxer anterior.

       Edita → Fitxer següent (Alt+Fletxa avall)
           Selecciona el fitxer següent.

       Edita → Cerca... (Ctrl+F)
           Cerca les cadenes en els noms de fitxer i les etiquetes. El diàleg
           Cerca és un subconjunt del diàleg Substitueix, el qual es descriu a
           continuació.

       Edita → Substitueix... (Ctrl+R)
           Aquesta funció obrirà un diàleg per a cercar i substituir les
           cadenes en els noms de fitxer i les etiquetes. El conjunt de marcs
           on es realitza la cerca es pot restringir desactivant la casella de
           selecció Selecciona-ho tot i seleccionant els marcs que se
           cercaran. També hi ha opcions de cerca disponibles per a cercar cap
           enrere, majúscules i minúscules, i per a utilitzar expressions
           regulars.

           Depenent de la quantitat de fitxers, la cerca es podria demorar una
           mica, per tant, es podrà interrompre tancant el diàleg.

   El menú Eines
       Eines → Aplica el format del nom de fitxer
           Quan Aplica automàticament el format està desactivada per al format
           del nom de fitxer en el diàleg de configuració, aquest element de
           menú es podrà utilitzar per a aplicar el format configurat als noms
           dels fitxers seleccionats. Això també es pot fer servir per a
           comprovar si els noms dels fitxers s'ajusten al format configurat
           aplicant el format a tots els fitxers desats i després comprovant
           si es van modificar els fitxers (i, per tant, es van marcar amb un
           símbol de disc en el quadre de llista de fitxers).

       Eines → Aplica el format de l'etiqueta
           Quan Aplica automàticament el format està desactivada per al format
           de l'etiqueta en el diàleg de configuració, aquest element de menú
           es podrà utilitzar per a aplicar el format configurat a les
           etiquetes dels fitxers seleccionats. Això també es pot fer servir
           per a comprovar si els noms dels fitxers s'ajusten al format
           configurat aplicant el format a tots els fitxers desats i després
           comprovant si es van modificar els fitxers (i, per tant, es van
           marcar amb un símbol de disc en el quadre de llista de fitxers).

       Eines → Aplica la codificació del text
           Estableix la Codificació del text seleccionada a Arranjament →
           Configura el Kid3... → secció Etiquetes → pestanya Etiqueta 2 per a
           tots els fitxers seleccionats. Si se selecciona UTF8, s'usarà UTF16
           per a les etiquetes ID3 versió 2.3.0 perquè UTF8 no s'admet amb
           aquest format.

       Eines → Reanomena la carpeta...
           Aquest diàleg ofereix la possibilitat de canviar automàticament el
           nom de la carpeta actualment oberta d'acord amb les etiquetes en
           els fitxers. Hi ha preconfigurats diversos formats per a incloure
           la informació sobre l'artista, l'àlbum i l'any en el nom de la
           carpeta. També és possible establir un format personalitzat i fer
           Edita sobre la llista de formats disponibles. S'utilitzaran els
           següents codis especials per a inserir valors d'etiqueta en el nom
           de la carpeta:

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça (p. ex., 01)

           •   %t %{track.n} Peça amb l'amplada del camp «n» (p. ex., 001 per
               a %{track.3})

           •   %T %{tracknumber} Peça (sense zeros a l'esquerra, p. ex., 1)

           •   %g %{genre} Gènere

           •   %{dirname} Nom de la carpeta (p. ex., %{year" "}%{dirname}
               anteposarà l'any al nom de la carpeta actual)

           •   %{max-year} El valor d'any màxim trobat per a aquesta carpeta,
               també es pot emprar amb altres codis que no siguin «year»

           •   %{min-year} El valor d'any mínim trobat per a aquesta carpeta

           •   %{unq-year} El valor d'any únic trobat per a aquesta carpeta o
               bé si no és únic

           Si en el format es troba un separador de carpeta «/», es crearan
           múltiples carpetes. Per a crear una carpeta nova en lloc de canviar
           el nom de la carpeta actual, al quadre combinat Acció: seleccioneu
           Crea una carpeta en lloc de Reanomena la carpeta. La Font: de la
           informació de les etiquetes es pot triar entre Etiqueta 1 i
           etiqueta 2, Etiqueta 1 i Etiqueta 2. Al diàleg es disposarà d'una
           vista prèvia de l'operació del canvi de nom realitzada en el primer
           fitxer a les seccions Des de: i A:.

           Es podrà canviar el nom de múltiples carpetes seleccionant-les.

       Eines → Números de les peces...
           Si els números de peça a les etiquetes no estan establerts o tenen
           valors incorrectes, aquesta funció podrà donar número
           automàticament a les peces en ordre ascendent. El número d'inici es
           podrà establir en el diàleg. Si només s'han de numerar part de les
           peces, s'hauran de seleccionar.

           Quan es marca Nombre total de peces:, també s'establirà en les
           etiquetes el nombre de peces.

           És possible donar número a les pistes en múltiples carpetes.
           S'hauran d'expandir i seleccionar les carpetes.

           Si es marca Restableix el comptador en cada carpeta, la numeració
           de les peces es reiniciarà amb el número donat per a cada carpeta
           quan se seleccionen múltiples carpetes.

           El diàleg Números de les peces també es pot utilitzar per a donar
           format als números de les peces existents sense canviar els valors
           quan la casella de selecció esquerra a Número d'inici: està
           desactivada. El nombre total de peces s'afegirà si la casella de
           selecció corresponent està activa, el qual es pot utilitzar per a
           establir el total de totes les pistes seleccionades. Si només es
           vol donar format als números existents, també s'haurà de desactivar
           aquesta casella de selecció.

       Eines → Filtre...
           El filtre es pot utilitzar per a mostrar només aquells fitxers que
           coincideixin amb certs criteris. Això és útil si voleu organitzar
           una gran col⋅lecció i només editar els fitxers que no estan en
           l'esquema desitjat. L'expressió que defineix quins fitxers mostrar
           utilitza els mateixos codis de format que s'utilitzen en el format
           del nom de fitxer, importar i exportar.

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça (p. ex., 01)

           •   %t %{track.n} Peça amb l'amplada del camp «n» (p. ex., 001 per
               a %{track.3})

           •   %T %{tracknumber} Peça (sense zeros a l'esquerra, p. ex., 1)

           •   %g %{genre} Gènere

           •   %f %{file} Nom del fitxer

           •   %p %{filepath} Camí absolut cap al fitxer

           •   %e %{extension} Extensió del fitxer

           •   %O %{tag1} El format de l'etiqueta 1 (ID3 versió 1.1 o buida si
               no existeix)

           •   %o %{tag2} El format de l'etiqueta 2 (ID3 versió 2.3.0, 2.4.0,
               2.2.0, 2.2.1, Vorbis, APE, MP4, ASF o buida si no existeix)

           •   %b %{bitrate} Taxa de bits en kbit/s

           •   %v %{vbr} VBR o buida (només per a l'ID3 versió 2.3 amb la
               id3lib)

           •   %r %{samplerate} Freqüència de mostreig en Hz

           •   %m %{mode} Mode del canal (Estèreo o Estèreo combinat)

           •   %h %{channels} Nombre de canals (1 o 2)

           •   %k %{codec} Còdec (p. ex., MPEG 1 Capa 3, MP4, Ogg Vorbis,
               FLAC, MPC, APE, ASF, AIFF o WAV)

           •   %w %{marked} Marcat, serà 1 si el fitxer està marcat (p. ex.,
               per trencament o violació de l'estàndard), en cas contrari
               estarà buida

           •   %1a %1{artist}, ... Empra el prefix 1 per a obtenir els valors
               de l'etiqueta 1

           •   %2a %2{artist}, ... Empra el prefix 2 per a obtenir els valors
               de l'etiqueta 2

           Aquests codis se substituiran amb els valors del fitxer, i les
           cadenes resultants es podran comparar amb les següents operacions:

           •   s1 és igual que s2: cert si s1 i s2 són iguals.

           •   s1 conté s2: cert si s1 conté s2, és a dir, s2 és una subcadena
               de s1.

           •   «s» coincideix amb «re»: cert si «s» coincideix amb l'expressió
               regular «re».

           Les expressions veritables se substituiran per «1», les falses per
           «0». Els valors veritables es representen per «1», «cert», «actiu»
           i «sí», els valors falsos per «0», «fals», «inactiu» i «no». Les
           operacions booleanes són «no», i, «o» (en aquest ordre de
           precedència) i es poden agrupar entre parèntesis.

           Hi ha predefinides algunes regles de filtre i poden servir com a
           exemples per a les vostres pròpies expressions:

           Tot
               Quan es filtra la llista de fitxers -això es mostra amb
               «[filtrada]» al títol de la finestra- i es mostren de nou tots
               els fitxers, el filtratge es podrà revertir utilitzant aquest
               filtre. Utilitza una expressió buida, però un valor veritable
               tindria el mateix efecte.

           L'etiqueta del nom de fitxer no coincideix
               (%{filepath} no conté "%{artist} - %{album}/%{track} %{title}")

               Comprova si el camí del fitxer s'ajusta al format del nom del
               fitxer. Aquesta regla s'adaptarà automàticament si canvia el
               format del nom del fitxer.

           Sense etiqueta 1
               %{tag1} igual que ""

               Només mostra els fitxers que no tenen una etiqueta 1.

           Sense etiqueta 2
               %{tag2} igual que ""

               Només mostra els fitxers que no tenen una etiqueta 2.

           Etiqueta ID3 versió 2.3.0
               %{tag2} igual que "ID3 versió 2.3.0"

               Només mostra els fitxers que tenen una etiqueta ID3 versió
               2.3.0.

           Etiqueta ID3 versió 2.4.0
               %{tag2} igual que "ID3 versió 2.4.0"

               Només mostra els fitxers que tenen una etiqueta ID3 versió
               2.4.0.

           Etiqueta 1 != Etiqueta 2
               no (%1{title} igual que %2{title} i %1{album} igual que
               %2{album} i %1{artist} igual que %2{artist} i %1{comment} igual
               que %2{comment} i %1{year} igual que %2{year} i %1{track} igual
               que %2{track} i %1{genre} igual que %2{genre})

               Mostra els fitxers amb diferències entre l'etiqueta 1 i
               l'etiqueta 2.

           Etiqueta 1 == Etiqueta 2
               %1{title} igual que %2{title} i %1{album} igual que %2{album} i
               %1{artist} igual que %2{artist} i %1{comment} igual que
               %2{comment} i %1{year} igual que %2{year} i %1{track} igual que
               %2{track} i %1{genre} igual que %2{genre}

               Mostra els fitxers on l'etiqueta 1 i l'etiqueta 2 són
               idèntiques.

           Incompletes
               %{title} igual que "" o %{artist} igual que "" o %{album} igual
               que "" o %{year} igual que "" o %{tracknumber} igual que "" o
               %{genre} igual que ""

               Mostra els fitxers amb valors buits a les etiquetes estàndard
               (títol, artista, àlbum, data, número de la peça, gènere).

           Cap imatge
               %{picture} igual que ""

               Només mostra els fitxers que no tenen una imatge.

           Marcada
               no (%{marked} igual que "")

               Només mostra els fitxers que estan marcats perquè violen
               l'estàndard ID3, es trenca o la imatge és massa gran.

           Filtratge personalitzat
               Per a afegir el vostre propi filtre, seleccioneu aquesta
               entrada. Per exemple, si voleu tenir un filtre per a artistes
               que comencin amb «El», substituïu «Filtre personalitzat» amb el
               nom «La banda» i premeu Retorn. Després inseriu la següent
               expressió a la línia d'edició:

               %{artist} coincideix amb "El.*"

               Després feu clic a Desa la configuració. Feu clic a Aplica per
               a filtrar els fitxers. Tots els fitxers processats es mostraran
               a la vista de text, amb un «+» per a aquells que coincideixin
               amb el filtre i un «-» per als altres. Quan acabeu, només es
               mostraran els fitxers amb un artista que comenci per «El», i el
               títol de la finestra es marcarà amb «[filtrada]».

       Eines → Converteix ID3 versió 2.3 a 2.4
           Si hi ha etiquetes ID3 versió 2.3 en els fitxers seleccionats, es
           convertiran en etiquetes ID3 versió 2.4. Els marcs que no estiguin
           admesos per la TagLib seran descartats. Només es convertiran els
           fitxers sense canvis i que no s'hagin desat.

       Eines → Converteix ID3 versió 2.4 a 2.3
           Si hi ha etiquetes ID3 versió 2.4 en els fitxers seleccionats, es
           convertiran en etiquetes ID3 versió 2.3. Només es convertiran els
           fitxers sense canvis i que no s'hagin desat.

       Eines → Reprodueix
           Obre una barra d'eines senzilla per a reproduir els fitxers
           d'àudio. Conté botons per a les operacions bàsiques
           (Reprodueix/Pausa, Atura la reproducció, Peça anterior, Peça
           següent, Tanca), controls lliscants per a la posició i el volum, i
           una vista de la posició actual. Si se seleccionen múltiples
           fitxers, es reproduiran les peces seleccionades. En cas contrari,
           es reproduiran tots els fitxers.

           El temps mostrat es pot alternar entre el temps transcorregut i el
           temps restant fent clic a la pantalla.

   El menú Arranjament
       Arranjament → Mostra la barra d'eines
           Alterna la visualització de la barra d'eines.

       Arranjament → Mostra la barra d'estat
           Alterna la visualització de la barra d'estat, la qual mostra
           accions més llargues com obrir o desar una carpeta.

       Arranjament → Mostra la imatge
           Alterna la visualització de la imatge de vista prèvia per a la
           caràtula de l'àlbum.

       Arranjament → Oculta automàticament les etiquetes
           Les etiquetes buides s'ocultaran automàticament si aquesta opció
           està activa. Les seccions Fitxer, Etiqueta 1 i Etiqueta 2 es podran
           contraure i expandir manualment fent clic als botons -/+
           corresponents.

       Arranjament → Configura les dreceres de teclat...
           Obre un diàleg per a assignar les dreceres de teclat per a la
           majoria de les funcions del programa. Fins i tot hi ha funcions
           sense un menú o botó corresponent disponible, p. ex., Fitxer
           següent, Fitxer anterior o Selecciona-ho tot.

       Arranjament → Configura el Kid3...
           Obre el diàleg de configuració, el qual consta de pàgines per a les
           etiquetes, fitxers, accions de l'usuari i configuració de xarxa.

           Les opcions específiques de les etiquetes es troben a la pàgina
           Etiquetes, la qual està dividida en quatre pestanyes per a Etiqueta
           1, Etiqueta 2, Etiqueta 3 i Totes les etiquetes.

           Si Marca els camps truncats està marcada, els camps truncats ID3
           versió 1.1 es marcaran en vermell. Els camps de text de les
           etiquetes ID3 versió 1.1 només poden contenir 30 caràcters i el
           comentari només 28 caràcters. A més, el gènere i els números de
           peça estan restringits, de manera que els camps es poden truncar
           quan s'importen o transfereixen des d'ID3 versió 2. Els camps
           truncats i el fitxer es marcaran en vermell, i la marca s'eliminarà
           una vegada s'hagi editat el camp.

           Amb la Codificació del text per a ID3 versió 1 és possible establir
           el joc de caràcters utilitzat en les etiquetes ID3 versió 1. Se
           suposa que aquesta codificació ha de ser ISO-8859-1, de manera que
           es recomana mantenir aquest valor predeterminat. No obstant això,
           hi ha etiquetes amb codificacions diferents, de manera que es pot
           establir aquí i les etiquetes ID3 versió 1 es poden copiar a ID3
           versió 2, la qual admet Unicode.

           La casella de selecció Empra el nombre de peces/total del format de
           les peces controla si el camp del número de peça de les etiquetes
           ID3 versió 2 conté simplement el número de pista o, a més, el
           nombre total de peces a la carpeta.

           Quan Genera com a text en lloc d'una cadena numèrica està marcada,
           tots els gèneres d'ID3 versió 2 s'emmagatzemaran com una cadena de
           text, fins i tot si hi ha un codi corresponent per als gèneres
           d'ID3 versió 1. Si no s'estableix aquesta opció, els gèneres per
           als quals hi ha un codi d'ID3 versió 1 s'emmagatzemaran com el
           número del codi de gènere (entre parèntesis per a ID3 versió 2.3).
           Per tant, el gènere Metal s'emmagatzemarà com a «Metal» o «(9)»
           depenent d'aquesta opció. Els gèneres que no es trobin a la llista
           de gèneres ID3 versió 1 sempre s'emmagatzemaran com una cadena de
           text. La finalitat d'aquesta opció és una compatibilitat millorada
           amb els dispositius que no interpretin correctament els codis de
           gènere.

           Quan Fitxers WAV amb el bloc id3 en minúscules està marcada, el
           fragment RIFF utilitzat per a emmagatzemar les etiquetes ID3 versió
           2 en els fitxers WAV s'anomenarà «id3» en lloc d'«ID3». De manera
           predeterminada, el Kid3 i altres aplicacions que fan servir la
           TagLib admeten tant la variant en minúscules com en majúscules quan
           llegeixen els fitxers WAV, però fan servir «ID3» quan escriuen les
           etiquetes ID3 versió 2 en els fitxers WAV. Com a altres aplicacions
           que només admeten «id3» (p. ex., JRiver Media Center i foobar2000),
           aquesta opció es pot utilitzar per a crear etiquetes que aquestes
           aplicacions puguin llegir.

           Quan Marca les infraccions de l'estàndard està marcada, els camps
           ID3 versió 2 que violen l'estàndard es marcaran en vermell. Els
           detalls sobre la violació es mostraran en un consell d'eina:

           •   Cal que sigui única

           •   La línia nova està prohibida

           •   El retorn de carro està prohibit

           •   El propietari no pot estar buit

           •   Ha de ser numèrica

           •   Ha de ser numèrica o número/total

           •   El format és DDMM

           •   El format és HHMM

           •   El format és AAAA

           •   Ha de començar amb un any i un caràcter espacial

           •   Ha de ser la data/hora en l'ISO 8601

           •   Ha de ser clau musical, de 3 caràcters, «A-G», «b», «#», «m» o
               «o»

           •   Ha de tenir un codi d'idioma en l'ISO 639-2, 3 caràcters en
               minúscula

           •   Ha de ser un codi ISRC, 12 caràcters en minúscula

           •   S'han de llistar les cadenes separades per «|»

           •   Hi ha excés en l'espai en blanc

           Els documents de l'estàndard ID3 estan disponibles en línia:

           •   Etiqueta ID3 versió 2.3.0[10]

           •   Etiqueta ID3 versió 2.4.0: estructura principal[11]

           •   Etiqueta ID3 versió 2.4.0: marcs natius[5]

           La Codificació del text defineix la codificació predeterminada
           emprada per als marcs ID3 versió 2 i es pot establir en
           l'ISO-8859-1, UTF16 o UTF8. L'UTF8 no és vàlid per a marcs ID3
           versió 2.3.0. Si està establert, es farà servir UTF16 al seu lloc.
           Per als marcs ID3 versió 2.4.0, seran possibles les tres
           codificacions.

           La Versió per a les etiquetes noves: determina si les etiquetes
           noves ID3 versió 2 es crearan com a versió 2.3.0 o 2.4.0.

           Els Dígits del número de la peça: són la quantitat de dígits en els
           camps de Número de la peça. Els zeros inicials s'empren per a
           omplir. Per exemple, amb un valor de 2, la peça número 5
           s'establirà com a «05».

           El quadre combinat Nom del camp de comentari: només és rellevant
           per als fitxers Ogg/Vorbis i FLAC, i estableix el nom del camp
           emprat per als comentaris. Sembla que diferents aplicacions fan
           servir noms diferents, «COMMENT», per exemple, és emprat pel XMMS,
           mentre que l'Amarok fa servir «DESCRIPTION».

           El format de les imatges en els fitxers Ogg/Vorbis està determinat
           pel Nom del camp de la imatge:, el qual pot ser
           «METADATA_BLOCK_PICTURE» o «COVERART». El primer és l'estàndard
           oficial i utilitza el mateix format que les imatges en les
           etiquetes FLAC. La «COVERART» és una forma no oficial anterior
           d'incloure imatges en els comentaris de Vorbis. Es pot emprar per a
           compatibilitat amb els reproductors heretats.

           Si la casella de selecció Marca si és més gran que (bytes): està
           activada, els fitxers que tinguin incrustada la caràtula de l'àlbum
           i que excedeixi la mida indicada en bytes es marcaran en vermell.
           Això es pot utilitzar per a trobar els fitxers que continguin
           imatges de grans dimensions que algunes aplicacions i reproductors
           no acceptaran. De manera predeterminada és 131.072 bytes (128 kB).

           Els Gèneres personalitzats es poden utilitzar per a definir gèneres
           que no estiguin disponibles a la llista de gèneres estàndard, p.
           ex., «Gothic Metal». Aquests gèneres personalitzats apareixeran en
           el quadre combinat Gènere de l'Etiqueta 2. Per a les etiquetes ID3
           versió 1.1, només es podran emprar els gèneres predefinits.

           La llista de gèneres personalitzats també es pot emprar per a
           reduir la quantitat de gèneres disponibles al quadre combinat
           Gènere als que s'utilitzen habitualment. Si la vostra col⋅lecció
           principalment conté música en els gèneres Metal, Gothic Metal,
           Ancient i Hard Rock, podreu introduir aquests gèneres i marcar
           Mostra només els gèneres personalitzats. El quadre combinat Gènere
           de l'Etiqueta 2 només contindrà aquests quatre gèneres i no haurà
           de cercar-los a tota la llista. En aquest exemple, només es
           llistaran Metal i Hard Rock a la llista de l'etiqueta 1, perquè
           aquestes dues entrades de gèneres personalitzats són gèneres
           estàndard. Si Mostra només els gèneres personalitzats no està
           activada, els gèneres personalitzats es podran trobar al final de
           la llista de gèneres.

           A Marcs personalitzats, es poden definir fins a vuit noms de marc
           personalitzats, els quals després es poden utilitzar com els marcs
           unificats, per exemple, com a marcs d'accés ràpid.

           Els Marcs d'accés ràpid defineixen quins tipus de marcs es
           mostraran sempre a la secció Etiqueta 2. Aquests marcs es podran
           afegir sense fer servir primer el botó Afegeix. L'ordre d'aquests
           marcs d'accés ràpid es pot canviar arrossegant i deixant anar els
           elements.

           El quadre combinat Nom de camp del número de la peça: només és
           rellevant per a la informació del RIFF i estableix el nom del camp
           emprat per als números de les peces. Els números de les peces no
           s'especifiquen en l'estàndard RIFF original, hi ha aplicacions que
           fan servir «ITRK», altres fan servir «IPRT».

           El Format de l'etiqueta conté opcions per al format de les
           etiquetes. Quan l'opció Aplica automàticament el format està
           marcada, s'emprarà automàticament la configuració del format mentre
           s'editi el text a les línies d'edició. La Validació habilita els
           validadors en els controls amb els valors de peça/total i
           data/hora. La Conversió entre majúscules i minúscules: es pot
           establir a Sense canvis, Tot en minúscula, Tot en majúscula,
           Primera lletra en majúscula o Totes les primeres lletres en
           majúscula. Per a utilitzar la conversió del reconeixement segons la
           configuració regional entre caràcters en minúscula i majúscula, es
           pot seleccionar en el quadre combinat a continuació. La llista de
           substitució de cadenes es pot establir a assignacions arbitràries
           de cadenes. Per a afegir una assignació nova, seleccioneu la cel⋅la
           Des de: d'una fila i inseriu el text a substituir, després aneu a
           la columna A: i introduïu el text de substitució. Quan el text a
           substituir comença i acaba amb una barra diagonal («/»),
           s'utilitzarà una expressió regular. Per a les expressions regulars
           que contenen grups de captura, les ocurrències de \1, \2, «...» a
           A: se substituiran amb la cadena capturada pel grup de captura
           corresponent. Per a eliminar una assignació, establiu la cel⋅la Des
           de: un valor buit (p. ex., escrivint primer un espai i després la
           tecla Retrocés). També és possible inserir i suprimir files fent
           servir un menú contextual que apareixerà quan feu clic amb el botó
           dret del ratolí. La substitució només estarà activa si la casella
           de selecció Cadena de substitució: està marcada.

           La taula a Puntuació conté l'assignació de les estrelles valorades
           als valors efectius emmagatzemats a l'etiqueta. Els marcs amb
           informació de puntuació es llisten a la fila Puntuació de la llista
           de marcs. Per a aquests marcs, la puntuació es podrà establir
           donant una quantitat d'estrelles de cinc estrelles. Els diferents
           formats d'etiqueta i les diferents aplicacions utilitzen diferents
           valors per a assignar la puntuació d'estrelles al valor
           emmagatzemat a l'etiqueta. Per a mostrar el nombre correcte
           d'estrelles, el Kid3 cercarà un mapa en aquesta taula. La clau per
           a cercar l'assignació serà el nom del marc, per exemple «RATING»
           tal com s'empra per als comentaris a Vorbis o «IRTD» per a la
           informació de RIFF. Per a les etiquetes ID3 versió 2, s'utilitza
           una clau combinada que consisteix en l'ID del marc «POPM» del marc
           Mesurador de la popularitat i el seu camp «Correu electrònic»,
           separats per un punt. Per tant, hi ha diferents claus per a ID3
           versió 2, p. ex., «POPM.Windows Media Player 9 Series» per a
           l'assignació emprada pel Windows Media Player i Explorer, i
           simplement «POPM» per als marcs POPM amb un camp «Correu
           electrònic» buit. Com hi poden haver múltiples entrades per a
           «POPM», el seu ordre és important. Quan el Kid3 afegeix un marc nou
           de Mesurador de la popularitat, utilitzarà la primera entrada
           «POPM» per a determinar el valor que s'escriurà al camp «Correu
           electrònic». Aquest valor especificarà l'assignació que
           s'utilitzarà per a la puntuació d'estrelles. També s'emprarà la
           primera entrada si no es troba cap clau, per tant, és l'entrada
           predeterminada.

           A més de la columna Nom que conté les claus, la taula té les
           columnes de l'1 al 5 per als valors que s'emmagatzemaran quan es
           proporcioni el nombre corresponent d'estrelles. Al revés, els
           valors determinaran el nombre d'estrelles que es mostraran per al
           valor emmagatzemat en el marc. Per exemple, la fila de la taula a
           continuació conté els valors 1, 64, 128, 196 i 255. Els llindars
           per a la quantitat d'estrelles que es mostraran es troben entre
           aquests valors i són compatibles amb el que utilitza el Windows®
           Explorer.

           Taula 1. Entrada a la taula de puntuació

           ┌─────────┬──────┬───────┬────────┬─────────┬─────────┐
           │Nom      │ 1    │ 2     │ 3      │ 4       │ 5       │
           ├─────────┼──────┼───────┼────────┼─────────┼─────────┤
           │POPM     │ 1    │ 64    │ 128    │ 196     │ 255     │
           ├─────────┼──────┼───────┼────────┼─────────┼─────────┤
           │Interval │ 1-31 │ 32-95 │ 96-159 │ 160-223 │ 224-255 │
           └─────────┴──────┴───────┴────────┴─────────┴─────────┘
           A la pàgina
           Fitxers, la casella de selecció Carrega els últims fitxers oberts
           es pot marcar de manera que la pròxima vegada que s'obri el Kid3 ho
           faci amb els últims fitxers seleccionats. Es pot marcar Mantén la
           marca de temps del fitxer per a mantenir la marca de temps de
           modificació del fitxer.  Nom de fitxer per a la caràtula: estableix
           el nom que s'aconsella quan s'exporta una imatge incrustada a un
           fitxer. Amb la Codificació del text (Exporta, Llista de
           reproducció) es pot establir la codificació emprada en escriure els
           fitxers. El Sistema predeterminat es pot canviar, per exemple, si
           s'han d'emprar les llistes de reproducció en un dispositiu
           diferent.

           Si Marca els canvis està activa, els camps modificats es marcaran
           amb un fons d'etiqueta en gris clar.

           La secció Llista de fitxers determina quins fitxers es mostraran a
           la llista de fitxers. Es pot utilitzar un Filtre per a restringir
           els elements d'aquesta llista als fitxers amb extensions admeses.
           Per a especificar explícitament quines carpetes mostrar a la llista
           de fitxers o excloure certes carpetes, es poden emprar les opcions
           Carpetes a incloure: i Carpetes a excloure:. Poden contenir
           expressions de comodí, per exemple */Música/* per a incloure només
           la carpeta Música, o */iTunes/* per a excloure la carpeta iTunes de
           la llista de fitxers. Si s'han d'emprar múltiples d'aquestes
           expressions, es podran separar amb espais o punt i coma.

           Els botons Nom del fitxer des de l'etiqueta i Etiqueta des del nom
           de fitxer a la secció Format obriran els diàlegs per a editar els
           formats que hi ha disponibles als quadres combinats Format (amb les
           fletxes amunt i avall), que es poden trobar a la secció Fitxer de
           la finestra principal.

           El botó Llista de reproducció es pot utilitzar per a editar els
           formats disponibles de noms de fitxer al diàleg Crear una llista de
           reproducció.

           El Format del nom de fitxer conté opcions per al format dels noms
           de fitxer. Hi ha disponibles les mateixes opcions que en el Format
           de l'etiqueta.

           A més, es pot configurar la Longitud màxima permesa per als noms de
           fitxer. La majoria dels sistemes de fitxers moderns tenen un límit
           de 255 caràcters, però si voleu escriure fitxers en un CD, haureu
           d'establir-la a 64. Si es marca Emprar-ho per als noms de llistes
           de reproducció i de carpetes, el format del nom de fitxer també
           s'emprarà quan es creïn llistes de reproducció i es reanomenin
           carpetes.

           La pàgina Accions de l'usuari conté una taula amb les ordres que hi
           ha disponibles al menú contextual de la llista de fitxers. Per a
           operacions crítiques com suprimir fitxers, és recomanable marcar
           Confirma perquè aparegui un diàleg de confirmació abans d'executar
           l'ordre. La Sortida es pot marcar per a veure la sortida escrita
           per les ordres de la consola (sortida estàndard i d'error
           estàndard). El Nom és el nom que es mostra en el menú contextual.
           L'Ordre és la línia d'ordres que s'executarà. Es poden passar els
           arguments utilitzant els següents codis:

           •   %F %{files} Camins de fitxer (una llista si hi ha seleccionats
               múltiples fitxers)

           •   %f %{file} Camí de fitxer a un únic fitxer

           •   %uF %{urls} Els URL (una llista si hi ha seleccionats múltiples
               fitxers)

           •   %uf %{url} URL a un únic fitxer

           •   %d %{directory} Carpeta

           •   %s %{title} Títol (cançó)

           •   %a %{artist} Artista

           •   %l %{album} Àlbum

           •   %c %{comment} Comentari

           •   %y %{year} Any

           •   %t %{track} Peça (p. ex., 01)

           •   %t %{track.n} Peça amb l'amplada del camp «n» (p. ex., 001 per
               a %{track.3})

           •   %T %{tracknumber} Peça (sense zeros a l'esquerra, p. ex., 1)

           •   %g %{genre} Gènere

           •   %b %{browser} Ordre per a iniciar el navegador web

           •   %q %{qmlpath} Carpeta base dels fitxers QML proporcionats

           El codi especial @separator es pot establir com una ordre per a
           inserir un separador al menú contextual de les accions de l'usuari.
           Els elements de menú es poden posar en un submenú tancat amb les
           ordres @beginmenu i @endmenu. El nom del submenú està determinat
           per la columna Nom de l'ordre @beginmenu.

           Per a executar scripts QML, s'utilitza @qml com a nom de l'ordre.
           El camí cap a l'script QML es passa com un paràmetre. Els scripts
           proporcionats es troben a la carpeta %{qmlpath}/script/ (a Linux®
           típicament /usr/share/kid3/qml/script/, a Windows qml/script/ dins
           de la carpeta d'instal⋅lació i a macOS® a la carpeta de l'aplicació
           kid3.app/Contents/Resources/qml/script/). Els scripts
           personalitzats es poden emmagatzemar en qualsevol carpeta. Si el
           codi QML fa servir components de la IGU, s'utilitzarà @qmlview en
           lloc de @qml. Es passaran paràmetres addicionals a l'script QML i
           estaran disponibles mitjançant la funció getArguments(). Trobareu
           una descripció general d'algunes funcions i propietats que hi ha
           disponibles al QML a la secció Interfície QML de l'apèndix.

           L'ordre que s'inserirà amb %{browser} es podrà definir a l'anterior
           línia d'edició del Navegador web. Les ordres que comencin amb
           %{browser} es podran emprar per a obtenir informació sobre els
           fitxers d'àudio del web, per exemple

               %{browser} http://lyricwiki.org/%u{artist}:%u{title}

           consultarà la lletra per a la cançó actual a LyricWiki[12]. La «u»
           a %u{artist} i %u{title} s'utilitza per a codificar a l'URL la
           informació de l'artista %{artist} i la cançó %{title}. És fàcil
           definir les vostres pròpies consultes de la mateixa manera, p. ex.,
           una cerca d'imatges amb Google[13]:

               %{browser} http://images.google.com/images?q=%u{artist}%20%u{album}

           Per a afegir la caràtula de l'àlbum a l'etiqueta 2, podreu cercar
           imatges amb Google o Amazon utilitzant les ordres descrites
           anteriorment. La imatge es podrà afegir a l'etiqueta arrossegant i
           deixant anar. També podreu afegir una imatge amb Afegeix, després
           seleccioneu el Marc de la imatge i importeu un fitxer d'imatge o
           enganxeu-lo des del porta-retalls. Els marcs d'imatge estan admesos
           per les etiquetes ID3 versió 2, MP4, FLAC, Ogg i ASF.

           Per a afegir i suprimir entrades a la taula, es pot emprar un menú
           contextual.

           La pàgina Xarxa només conté un camp per a inserir l'adreça de
           l'intermediari i, de manera opcional, el port, separat per dos
           punts. El servidor intermediari s'utilitzarà en importar des d'un
           servidor d'Internet quan la casella de selecció estigui marcada.

           A la pàgina Connectors, els connectors disponibles es podran
           habilitar o inhabilitar. Els connectors estan separats en dues
           seccions. La llista Connectors de metadades i prioritat conté els
           connectors que admeten formats de fitxers d'àudio. L'ordre dels
           connectors és important perquè es proven de dalt a baix. Alguns
           formats són admesos per múltiples connectors, de manera que els
           fitxers s'obriran amb el primer connector que l'admeti. El
           TaglibMetadata admet la majoria dels formats, si es troba a la part
           superior de la llista, obrirà la majoria dels fitxers. Si voleu
           utilitzar un connector diferent per a un format de fitxer,
           comproveu que aparegui abans d'aquest. Els detalls sobre el
           connector de metadades i perquè és possible que vulgueu
           utilitzar-los en lloc de la TagLib es llisten a continuació.

           •   Id3libMetadata: utilitza la id3lib[14] per a les etiquetes ID3
               versió 1.1 i 2.3 en els fitxers MP3, MP2 i AAC. Admet alguns
               tipus de marcs més que la TagLib.

           •   OggFlacMetadata: utilitza les libogg[15], libvorbis i
               libvorbisfile[16] per als fitxers Ogg, i addicionalment les
               libFLAC++ i libFLAC[17] per als fitxers FLAC. Aquestes són les
               biblioteques oficials per a aquests formats.

           •   TaglibMetadata: utilitza la TagLib[18], la qual admet molts
               formats de fitxers d'àudio. Es pot fer servir per a tots els
               fitxers d'àudio admesos pel Kid3.

           •   Mp4v2Metadata: la mp4v2[19] va ser utilitzada originalment pel
               Kid3 per a admetre els fitxers M4A. Es pot utilitzar en cas de
               problemes amb el suport M4A de la TagLib.

           La secció Connectors disponibles llista els connectors restants. El
           seu ordre no és important, però es poden habilitar o inhabilitar
           mitjançant les caselles de selecció.

           •   AmazonImport: utilitzat per a la funció Importa des
               d'Amazon....

           •   DiscogsImport: utilitzat per a la funció Importa des de
               Discogs....

           •   FreedbImport: emprat per a la funció Importa des de
               gnudb.org....

           •   MusicBrainzImport: utilitzat per a la funció Importa des del
               Llançament de MusicBrainz....

           •   AcoustidImport: utilitzat per a la funció Importa des de
               l'Empremta digital de MusicBrainz..., la que depèn de les
               biblioteques Chromaprint[20] i libav[21].

           Els connectors que estiguin inhabilitats no es carregaran. Això es
           pot utilitzar per a optimitzar l'ús dels recursos i el temps
           d'inici. La configuració d'aquesta pàgina només tindrà efecte
           després de reiniciar el Kid3.

   El menú Ajuda
       Ajuda → Manual del Kid3
           Obre aquest manual.

       Ajuda → Quant al Kid3
           Mostra la informació curta sobre el Kid3.

KID3-CLI
   Ordres
       El kid3-cli ofereix una interfície de línia d'ordres per al Kid3. Si
       s'utilitza un camí de carpeta, s'obrirà la carpeta. Si es proporcionen
       un o més camins de fitxer, s'obrirà la carpeta comuna i se
       seleccionaran els fitxers. Les ordres posteriors treballaran sobre
       aquests fitxers. Les ordres s'especifiquen emprant les opcions -c. Si
       es passen múltiples ordres, s'executaran en l'ordre indicat. Si les
       ordres modifiquen els fitxers, es desaran en finalitzar. Si no passen
       opcions d'ordre, el kid3-cli s'iniciarà en el mode interactiu. Es poden
       introduir ordres i operaran sobre la selecció actual. Les següents
       seccions llisten totes les ordres disponibles.

       Ajuda

           help [NOM_ORDRE]

           Mostrarà l'ajuda sobre els paràmetres de NOM_ORDRE o sobre totes
           les ordres si no es proporciona cap nom.

       Temps d'espera

           timeout [default | off | TEMPS]

           Se sobreescriurà el temps d'espera predeterminat de l'ordre. Les
           ordres de la CLI s'interrompran després d'un temps d'espera
           específic en el qual expirarà una ordre. Aquest temps d'espera és
           de 10 segons per a ls i albumart, 60 segons per a autoimport i
           filter, i 3 segons per a totes les altres ordres. Si s'ha de
           processar una gran quantitat de fitxers, aquests temps d'espera
           podrien ser massa restrictius, per tant, el temps d'espera per a
           totes les ordres es podrà establir en TEMPS ms, no pensar-hi o
           deixar-ho en els valors predeterminats.

       Sortir de l'aplicació

           exit [force]

           Sortirà de l'aplicació. Si hi ha fitxers sense desar que han estat
           modificats, es requerirà el paràmetre force.

       Canviar de carpeta

           cd [CARPETA]

           Si no es proporciona la CARPETA, es canviarà a la carpeta d'inici.
           Si es proporciona una carpeta, es canviarà a dins de la carpeta. Si
           es proporcionen un o més camins de fitxer, es canviarà a la seva
           carpeta comuna i se seleccionaran els fitxers.

       Imprimir el nom de fitxer de la carpeta de treball actual

           pwd

           Imprimirà el nom de fitxer de la carpeta de treball actual.

       Llistar les carpetes

           ls

           Llistarà el contingut de la carpeta actual. Això correspon a la
           llista de fitxers a la IGU del Kid3. Cinc caràcters abans dels noms
           de fitxer es mostrarà l'estat del fitxer.

           •   > El fitxer està seleccionat.

           •   * El fitxer està modificat.

           •   El fitxer 1 té una etiqueta 1, en cas contrari es mostrarà «-».

           •   El fitxer 2 té una etiqueta 2, en cas contrari es mostrarà «-».

           •   El fitxer 3 té una etiqueta 3, en cas contrari es mostrarà «-».

               kid3-cli> ls
                 1-- 01 Intro.mp3

               > 12- 02 We Only Got This One.mp3
                *1-- 03 Outro.mp3

           En aquest exemple, tots els fitxers tenen una etiqueta 1, el segon
           fitxer també té una etiqueta 2 i està seleccionat. El tercer fitxer
           serà el modificat.

       Desar els fitxers canviats

           save

       Seleccionar un fitxer

           select [all | none | first | previous | next | FITXER...]

           Per a seleccionar tots els fitxers, introduïu select all, per a
           desseleccionar tots els fitxers, introduïu select none. Per a
           recórrer els fitxers a la carpeta actual comenceu amb select first,
           després aneu endavant emprant select next o cap enrere emprant
           select previous. Es poden afegir fitxers específics a la selecció
           actual indicant els seus noms de fitxer. Són possibles els
           comodins, de manera que select *.mp3 seleccionarà tots els fitxers
           MP3 a la carpeta actual.

               kid3-cli> select first
               kid3-cli> ls

               > 1-- 01 Intro.mp3
                 12- 02 We Only Got This One.mp3
                *1-- 03 Outro.mp3
               kid3-cli> select next
               kid3-cli> ls
                 1-- 01 Intro.mp3

               > 12- 02 We Only Got This One.mp3
                *1-- 03 Outro.mp3
               kid3-cli> select *.mp3
               kid3-cli> ls

               > 1-- 01 Intro.mp3

               > 12- 02 We Only Got This One.mp3

               >*1-- 03 Outro.mp3

       Seleccionar una etiqueta

           tag [NÚMEROS_D'ETIQUETA]

           Moltes ordres tenen un paràmetre opcional NÚMEROS_D'ETIQUETA, el
           qual especifica si l'ordre operarà sobre l'etiqueta 1, 2 o 3. Si
           s'omet aquest paràmetre, s'utilitzaran els números d'etiqueta
           predeterminats, els quals es poden establir mitjançant aquesta
           ordre. A l'inici, s'estableix a 12, el qual vol dir que la
           informació es llegirà de l'etiqueta 2, si està disponible, en cas
           contrari, de l'etiqueta 1, les modificacions es realitzaran a
           l'etiqueta 2. Els NÚMEROS_D'ETIQUETA es poden establir a 1, 2 o 3
           per a només operar sobre l'etiqueta corresponent. Si s'omet el
           paràmetre, es mostrarà l'opció de configuració actual.

       Obtenir un marc d'etiqueta

           get [all | NOM_MARC] [NÚMEROS_D'ETIQUETA]

           Aquesta ordre es pot emprar per a llegir el valor d'un marc
           d'etiqueta específic o obtenir informació sobre tots els marcs
           d'etiqueta (si s'omet l'argument o s'utilitza all). Els marcs
           modificats seran marcats amb un «*».

               kid3-cli> get
               File: MPEG 1 Layer 3 192 kbps 44100 Hz Joint Stereo
                 Name: 01 Intro.mp3
               Tag 1: ID3v1.1
                 Title         Intro
                 Artist        Lluís Llach
                 Album         I si canto trist
                 Date          1974
                 Track Number  1
                 Genre         Lied
               kid3-cli> get title
               Intro

           Per a desar a un fitxer el contingut d'un marc d'imatge, utilitzeu

               get picture:'/camí/a/carpeta.jpg'

           Per a desar una lletra sincronitzada en un fitxer LRC, utilitzeu

               get SYLT:'/camí/a/lletra.lrc'

           És possible obtenir només un camp específic des d'un marc, per
           exemple, get POPM.Email per al camp Correu electrònic d'un marc
           Mesurador de la popularitat. Si un fitxer té múltiples marcs del
           mateix tipus, els diferents marcs es podran indexar amb parèntesis,
           per exemple, el primer intèrpret d'un comentari de Vorbis es pot
           recuperar emprant get performer[0], el segon emprant get
           performer[1].

           El nom del pseudocamp «seleccionada» es pot fer servir per a
           comprovar si s'ha seleccionat un marc, per exemple, get
           artist.selected retornarà 1 si està seleccionat el marc de
           l'artista, en cas contrari 0.

           Es pot utilitzar el nom del pseudomarc «ratingstars» per a obtenir
           el valor del marc «rating» com a valor del format específic
           corresponent al nombre d'estrelles (0 a 5). En usar el «rating», es
           retorna el valor intern.

       Establir un marc d'etiqueta

           set {NOM_MARC} {VALOR_MARC} [NÚMEROS_D'ETIQUETA]

           Aquesta ordre estableix el valor d'un marc d'etiqueta específic. Si
           VALOR_MARC està buit, se suprimirà el marc.

               kid3-cli> set remixer 'I si canto trist'

           Per a establir des d'un fitxer el contingut d'un marc d'imatge,
           utilitzeu

               set picture:'/camí/a/carpeta.jpg' 'Descripció de la imatge'

           Per a establir una lletra sincronitzada en un fitxer LRC, utilitzeu

               set SYLT:'/camí/a/lletra.lrc' 'Descripció de la lletra'

           Per a establir un camp específic d'un marc, el nom del camp es
           podrà indicar després d'un punt, p. ex., per a establir el camp
           Comptador d'un marc Mesurador de la popularitat, utilitzeu

               set POPM.Counter 5

           Una aplicació per a especificacions de camp és el cas en el qual
           voldreu un marc TXXX personalitzat amb una descripció de «rating»
           en lloc d'un marc Mesurador de la popularitat estàndard (alguns
           connectors semblen utilitzar-lo). Podreu crear-lo com un marc de
           puntuació TXXX amb el kid3-cli, però, primer haureu de crear un
           marc TXXX amb la descripció «rating» i després establir el valor
           d'aquest marc al valor de la puntuació.

               kid3-cli> set rating ""
               kid3-cli> set TXXX.Description rating
               kid3-cli> set rating 5

           La primera ordre suprimirà un marc POPM existent, perquè si
           existeix, set rating 5 establirà el marc POPM i no el marc TXXX.
           Una altra possibilitat seria utilitzar set TXXX.Text 5, però això
           només funcionarà si no hi ha un altre marc TXXX present.

           Per a establir múltiples marcs del mateix tipus, es pot indicar un
           índex entre parèntesis, p. ex., per a establir múltiples intèrprets
           en un comentari de Vorbis, utilitzeu

               kid3-cli> set performer[0] 'Liza don Getti (soprano)'
               kid3-cli> set performer[1] 'Joe Barr (piano)'

           Per a seleccionar certs marcs abans d'una acció de còpia, enganxat
           o eliminació, es pot emprar el nom del pseudocamp «seleccionada».
           Normalment, se seleccionaran tots els marcs, per a
           desseleccionar-los empreu set '*.selected' 0, després, per exemple,
           set artist.selected 1 per a seleccionar el marc de l'artista.

           Es pot utilitzar el nom del pseudomarc «ratingstars» per a establir
           el valor del marc «rating» com a valor del format específic
           corresponent al nombre d'estrelles (0 a 5). Es pot usar el nom de
           marc «rating» per a establir el valor intern.

           Establir «ratingstars» en diversos fitxers que tinguin formats
           diferents d'etiqueta no funcionarà perquè el marc amb el valor
           mapat del comptador d'estrelles es crea en el primer fitxer i
           després s'utilitza per a tots els fitxers. Així que en lloc de
           kid3-cli -c "set ratingstars 2" * cal usar for f in *; do kid3-cli
           -c "set ratingstars 2" "$f"; done.

       Revertir

           revert

           Revertir totes les modificacions en els fitxers seleccionats (o
           tots els fitxers si no hi ha fitxers seleccionats).

       Importar des del fitxer

           import {FITXER} {NOM_FORMAT} [NÚMEROS_D'ETIQUETA]

           Les etiquetes s'importen des del FITXER en el format amb el nom
           NOM_FORMAT (p. ex., "CSV unquoted", vegeu Importar).

           Si s'indiquen etiquetes (tags) per a FITXER, les etiquetes seran
           importades des d'altres etiquetes. En lloc dels paràmetres
           NOM_FORMAT, FONT i EXTRACCIÓ els quals són obligatoris, vegeu
           Importar des de les etiquetes. Per a aplicar la importació des de
           les etiquetes en els fitxers seleccionats, utilitzeu tagsel en lloc
           de tags. Aquesta funció també admet la sortida del valor extret
           mitjançant l'ús d'una EXTRACCIÓ amb el valor %{__return}(.+).

       Importar automàticament

           autoimport [NOM_PERFIL] [NÚMEROS_D'ETIQUETA]

           Importarà per lots utilitzant el NOM_PERFIL (vegeu Importar
           automàticament, si s'utilitza "All" serà omès).

       Descarregar el treball artístic de la caràtula de l'àlbum

           albumart {URL} [all]

           Establirà la caràtula de l'àlbum descarregant una imatge des de
           l'URL. Les regles definides al diàleg Explora les caràtules...
           s'utilitzen per a transformar els URL generals (p. ex., des
           d'Amazon) en un URL de la imatge. Per a establir la caràtula de
           l'àlbum a partir d'un fitxer d'imatge local, utilitzeu l'ordre set.

               kid3-cli> albumart
               http://www.amazon.com/Versus-World-Amon-Amarth/dp/B000078DOC

       Exportar a un fitxer

           export {FITXER} {NOM_FORMAT} [NÚMEROS_D'ETIQUETA]

           Les etiquetes s'exportaran al FITXER en el format amb el nom
           NOM_FORMAT (p. ex., "CSV unquoted", vegeu Exportar).

       Crear una llista de reproducció

           playlist

           Crear una llista de reproducció en el format establert a la
           configuració, vegeu Crear una llista de reproducció.

       Aplicar el format per al nom de fitxer

           filenameformat

           Aplicar el format per al nom de fitxer establert a la configuració,
           vegeu Aplicar el format per al nom de fitxer.

       Aplicar el format per a l'etiqueta

           tagformat

           Aplicar el format per al nom de l'etiqueta establert a la
           configuració, vegeu Aplicar el format per a l'etiqueta.

       Aplicar la codificació del text

           textencoding

           Aplica la codificació de text establert en la configuració, vegeu
           Aplicar la codificació de text.

       Reanomenar una carpeta

           renamedir [FORMAT] [create | rename | dryrun] [NÚMEROS_D'ETIQUETA]

           Canviarà el nom o crearà carpetes a partir dels valors en les
           etiquetes d'acord amb un FORMAT indicat (p. ex., %{artist} -
           %{album}, vegeu Canviar el nom d'una carpeta), si no s'indica un
           format, s'utilitzarà el format definit al diàleg Reanomena la
           carpeta. El mode predeterminat és rename (canvia el nom). Per a
           crear carpetes, s'haurà d'indicar create explícitament. Les accions
           de canvi de nom es realitzaran immediatament, per a veure què es
           faria, utilitzeu l'opció dryrun.

       Nombre de peces

           numbertracks [NÚMERO_PEÇA] [NÚMEROS_D'ETIQUETA]

           Numera les peces seleccionades començant amb NÚMERO_PEÇA (1 si
           s'omet).

       Filtrar

           filter [NOM_FILTRE | FORMAT_FILTRE]

           Filtrarà els fitxers de manera que només siguin visibles els
           fitxers que coincideixin amb FORMAT_FILTRE. Es podrà utilitzar el
           nom d'una expressió de filtre predefinit (p. ex., "Filename Tag
           Mismatch") en lloc d'una expressió de filtre, consulteu Filtre.

               kid3-cli> filter '%{title} contains "tro"'
               Started
                 /home/urs/One Hit Wonder - Let's Tag
               + 01 Intro.mp3
               - 02 We Only Got This One.mp3
               + 03 Outro.mp3
               Finished
               kid3-cli> ls
                 1-- 01 Intro.mp3
                 1-- 03 Outro.mp3
               kid3-cli> filter All
               Started
                 /home/urs/One Hit Wonder - Let's Tag
               + 01 Intro.mp3
               + 02 We Only Got This One.mp3
               + 03 Outro.mp3
               Finished
               kid3-cli> ls
                 1-- 01 Intro.mp3
                 12- 02 We Only Got This One.mp3
                 1-- 03 Outro.mp3

       Convertir des d'ID3 versió 2.3 a 2.4

           to24

       Convertir des d'ID3 versió 2.4 a 2.3

           to23

       Nom del fitxer des de l'etiqueta

           fromtag [FORMAT] [NÚMEROS_D'ETIQUETA]

           Estableix els noms dels fitxers seleccionats a partir dels valors
           trobats en les etiquetes, per exemple, fromtag '%{track} -
           %{title}' 1. Si no s'especifica cap format, s'utilitzarà el format
           establert a la IGU.

       Etiquetar des del nom de fitxer

           totag [FORMAT] [NÚMEROS_D'ETIQUETA]

           Estableix els marcs d'etiqueta a partir dels noms de fitxer, per
           exemple, totag '%{albumartist} - %{album}/%{track} %{title}' 2. Si
           no s'especifica cap format, s'utilitzarà el format establert a la
           IGU. Si el format per al nom de fitxer no coincideix amb aquest
           patró, s'intentaran alguns altres formats d'ús habitual.

       Etiquetar a una altra etiqueta

           syncto {NÚMERO_ETIQUETA}

           Copia els marcs d'etiqueta des d'una etiqueta a l'altra etiqueta,
           p. ex., per a establir l'etiqueta ID3 versió 2 a partir de
           l'etiqueta ID3 versió 1, utilitzeu syncto 2.

       Copiar

           copy [NÚMERO_ETIQUETA]

           Copia els marcs d'etiqueta des del fitxer seleccionat a la memòria
           intermèdia de copiar interna. Després es podran establir en un
           altre fitxer utilitzant l'ordre paste (enganxa).

           Per a copiar només un subconjunt de marcs, utilitzeu el pseudocamp
           «seleccionada» amb l'ordre set. Per exemple, per a copiar només els
           marcs número del disc i drets d'autor, utilitzeu

               set '*.selected' 0
               set discnumber.selected 1
               set copyright.selected 1
               copy


       Enganxar

           paste [NÚMERO_ETIQUETA]

           Estableix els marcs d'etiqueta a partir del contingut de la memòria
           intermèdia copy en els fitxers seleccionats.

       Eliminar

           remove [NÚMERO_ETIQUETA]

           Elimina una etiqueta.

           És possible eliminar només un subconjunt de marcs seleccionant-los
           com es descriu en l'ordre copy.

       Configurar el Kid3

           config [OPCIÓ] [VALOR]

           Consulta o estableix una opció de configuració.

           L'OPCIÓ consta d'un nom de grup i un nom de propietat separats per
           un punt. Quan no es dona cap OPCIÓ, es mostraran tots els grups
           disponibles. Si només es proporciona un nom de grup, es mostraran
           totes les propietats disponibles del grup. Per a un grup i
           propietat determinats, es mostrarà el valor configurat actualment.
           Per a canviar l'opció de configuració, el nou valor es pot passar
           com a un segon argument.

           Si el valor d'una opció de configuració és una llista, tots els
           elements de la llista s'hauran de proporcionar com a arguments.
           Això vol dir que per a afegir un element a una llista existent
           d'elements, tots els elements existents s'hauran de passar seguits
           de l'element nou. En aquesta situació, és més fàcil utilitzar el
           mode JSON, on la llista actual es pot copiar amb el nou element
           afegit.

       Executa el programa o script en QML

           execute [@qml] {FITXER} [ARGUMENTS]

           Executa un script en QML o un executable.

           Sense @qml un programa s'executa amb arguments. Quan s'indica @qml
           com a primer argument, els arguments següents seran l'script en QML
           i els seus arguments. Per exemple, les etiquetes d'una carpeta es
           poden exportar al fitxer exporta.csv amb l'ordre següent.

               kid3-cli -c "execute @qml
               /usr/share/kid3/qml/script/ExportCsv.qml exporta.csv"
               /camí/a/la/carpeta/

           Aquí, exporta.csv és l'argument per a l'script ExportCsv.qml,
           mentre que /camí/a/la/carpeta/ és l'argument FITXER per a kid3-cli.

   Exemples
       Establir el títol que conté un apòstrof. Les ordres passades al
       kid3-cli amb -c hauran d'estar entre cometes si no consisteixen només
       d'una sola paraula. Si aquesta ordre en si té un argument que conté
       espais, aquest argument també ha d'anar entre cometes. En els
       intèrprets d'ordres d'UNIX® es poden utilitzar cometes simples o
       dobles, però a l'indicatiu d'ordres de Windows, és important que les
       cometes externes es realitzin amb cometes dobles i dintre d'aquestes
       cometes, s'utilitzaran cometes simples. Si el text dins de les cometes
       simples conté una cometa simple, s'haurà d'escapar utilitzant un
       caràcter de barra inversa, com es mostra en el següent exemple:

           kid3-cli -c "set title 'I\'ll be there for you'" /camí/a/carpeta

       Estableix la caràtula de l'àlbum a tots els fitxers d'una carpeta
       utilitzant la funció d'importació per lots:

           kid3-cli -c "autoimport 'Cover Art'" /camí/a/carpeta

       Elimina els marcs de comentari i aplica el format d'etiqueta en ambdues
       etiquetes de tots els fitxers MP3 d'una carpeta:

           kid3-cli -c "set comment '' 1" -c "set comment '' 2" \
           -c "tagformat 1" -c "tagformat 2" /camí/a/carpeta/*.mp3

       Importa automàticament l'etiqueta 2, sincronitza amb l'etiqueta 1,
       estableix els noms de fitxer a partir de l'etiqueta 2 i finalment crea
       una llista de reproducció:

           kid3-cli -c autoimport -c "syncto 1" -c fromtag -c playlist \
             /camí/a/carpeta/*.mp3

       Per a tots els fitxers amb una etiqueta ID3 versió 2.4.0, converteix a
       ID3 versió 2.3.0 i elimina el marc de l'organitzador:

           kid3-cli -c "filter 'ID3 versió2.4.0 Tag'" -c "select all" -c to23 \
             -c "set arranger ''" /camí/a/carpeta

       Aquest script de Python utilitza el kid3-cli per a generar marcs
       d'iTunes Sound Check iTunNORM a partir de la informació del guany en la
       reproducció.

           #!/usr/bin/env python3
           # Generate iTunes Sound Check from ReplayGain.
           import os, sys, subprocess

           def rg2sc(dirpath):
             for root, dirs, files in os.walk(dirpath):
               for name in files:
                 if name.endswith(('.mp3', '.m4a', '.aiff', '.aif')):
                   fn = os.path.join(root, name)
                   rg = subprocess.check_output([
                     'kid3-cli', '-c', 'get "replaygain_track_gain"',
                      fn]).strip()
                   if rg.endswith(b' dB'):
                     rg = rg[:-3]
                   try:
                     rg = float(rg)
                   except ValueError:
                     print('Value %s of %s in not a float' % (rg, fn))
                     continue
                   sc = (' ' + ('%08X' % int((10 ** (-rg / 10)) * 1000) )) * 10
                   subprocess.call([
                     'kid3-cli', '-c', 'set iTunNORM "%s"' % sc, fn])

           if __name__ == '__main__':
             rg2sc(sys.argv[1])


   Format JSON
       Per a facilitar l'anàlisi dels resultats del kid3-cli, és possible
       obtenir la sortida en el format JSON. Quan la sol⋅licitud està en el
       format JSON, la resposta també serà en JSON. Un format compacte de la
       sol⋅licitud també donarà una representació compacta de la resposta. Si
       la sol⋅licitud conté un camp «id», se suposa que és una sol⋅licitud RPC
       de JSON i la resposta contindrà un camp «jsonrpc» i l'«id» de la
       sol⋅licitud. El format de la sol⋅licitud utilitzarà les mateixes ordres
       que la CLI estàndard, el camp «method» contindrà l'ordre i els
       paràmetres (si n'hi ha cap), i es troben a la llista «params». La
       resposta contindrà un objecte «result», el qual també pot ser nul si
       l'ordre kid3-cli corresponent no retorna un resultat. En cas d'error,
       es tornarà un objecte «error» amb els camps «code» i «message» com
       s'utilitza en el RPC de JSON.

           kid3-cli> {"method":"set","params":["artist","An Artist"]}
           {"result":null}
           kid3-cli> {"method":"get","params":["artist",2]}
           {"result":"An Artist"}
           kid3-cli> {"method": "get", "params": ["artist"]}
           {
               "result": "An Artist"
           }

           kid3-cli> {"jsonrpc":"2.0","id":"123","method":"get","params":["artist"]}
           {"id":"123","jsonrpc":"2.0","result":"An Artist"}


CRÈDITS I LLICÈNCIA
       Kid3

       Programa escrit per en Urs Fleisch <ufleisch at users.sourceforge.net>

       Traductor de la documentació: Antoni Bella <antonibella5@yahoo.com>

       FDL[22]

       GPL[23]

INSTAL⋅LACIÓ
   Com obtenir el Kid3
       El Kid3 es pot trobar a https://kid3.kde.org.

   Requisits
       El Kid3 necessita les Qt(TM)[24]. Es recomana el KDE[25] però no cal,
       ja que el Kid3 també es pot compilar com una aplicació de les Qt(TM).
       El Kid3 es pot compilar per a sistemes on aquestes biblioteques
       estiguin disponibles, p. ex., per a GNU/Linux®, Windows® i macOS®. Per
       a etiquetar els fitxers Ogg/Vorbis, es requereixen les libogg[15],
       libvorbis i libvorbisfile[16], per als fitxers FLAC, les libFLAC++ i
       libFLAC[17]. La id3lib[14] s'utilitza per als fitxers MP3. Aquests
       quatre formats també són admesos per la TagLib[18], la qual també pot
       manejar els fitxers Opus, MPC, APE, MP2, Speex, TrueAudio, WavPack,
       WMA, WAV, AIFF i els mòduls dels seguidors de peces. Per a importar a
       partir d'empremtes digitals acústiques, s'utilitzen les Chromaprint[20]
       i libav[21].

       El Kid3 està disponible per a la majoria de les distribucions de
       Linux®, Windows® i macOS®. Els enllaços es poden trobar a
       https://kid3.kde.org.

   Compilació i instal⋅lació
       Podreu compilar el Kid3 amb el KDE o sense. Sense, el Kid3 serà una
       senzilla aplicació Qt(TM) i no tindrà algunes característiques de
       configuració i de sessió.

       Per a una versió del KDE, aneu a la carpeta superior i escriviu

           % cmake .
           % make
           % make install

       Per a compilar per a diferents versions de les Qt(TM) o del KDE,
       establiu les opcions de cmake corresponents.

       Si no estan presents totes les biblioteques, el Kid3 es construirà amb
       una funcionalitat reduïda. Per tant, haureu de tenir cura de tenir
       instal⋅lats tots els paquets de desenvolupament desitjats. D'altra
       banda, les opcions del cmake controlen quines biblioteques es
       compilaran. De manera predeterminada són -DWITH_TAGLIB:BOOL=ON
       -DWITH_MP4V2:BOOL=OFF -DWITH_ID3LIB:BOOL=ON -DWITH_CHROMAPRINT:BOOL=ON
       -DWITH_VORBIS:BOOL=ON -DWITH_FLAC:BOOL=ON . Aquestes opcions es poden
       inhabilitar emprant OFF.

       Per a construir el Kid3 com una aplicació Qt(TM) sense el KDE,
       utilitzeu l'opció -DWITH_APPS=Qt del cmake. Per a construir una
       aplicació KDE i una de les Qt(TM), establiu -DWITH_APPS="Qt;KDE".

       Per a utilitzar una instal⋅lació específica de les Qt(TM), establiu
       -DQT_QMAKE_EXECUTABLE=/camí/a/qmake.

       La generació dels paquets RPM està admesa pel fitxer kid3.spec, per als
       paquets de la Debian®, executeu build.sh deb.

       L'aplicació Qt(TM) també es pot compilar per a Windows® i macOS®. Es
       pot emprar l'script build.sh per a descarregar i compilar totes les
       biblioteques necessàries i crear un paquet del Kid3.

   Configuració
       Amb el KDE, la configuració s'emmagatzema a .config/kid3rc i l'estat de
       l'aplicació a .local/share/kid3/kid3staterc. Com una aplicació Qt(TM),
       aquest fitxer estarà a .config/Kid3/Kid3.conf. Al Windows®, la
       configuració s'emmagatzemarà en el registre. Al macOS® en un fitxer
       .plist (llista de propietats).

       Es pot emprar la variable d'entorn KID3_CONFIG_FILE per a establir el
       camí cap al fitxer de configuració.

INTERFÍCIE DE D-BUS
   Exemples de D-Bus
       Al Linux®, es pot utilitzar una interfície de D-Bus per a controlar el
       Kid3 mitjançant scripts. Els scripts es poden escriure en qualsevol
       llenguatge amb vinculacions de D-Bus (p. ex., en Python) i es poden
       afegir a les Accions de l'usuari per a ampliar la funcionalitat del
       Kid3.

       Es pot establir l'artista a l'etiqueta 2 del fitxer actual amb el valor
       «One Hit Wonder» amb el següent codi:

       Intèrpret d'ordres

               dbus-send --dest=org.kde.kid3 --print-reply=literal \
               /Kid3 org.kde.Kid3.setFrame int32:2 string:'Artist' \
               string:'Lluís Llach'

           o més fàcil amb el qdbus de les Qt(TM) (es pot utilitzar el
           qdbusviewer per a explorar la interfície en una IGU):

               qdbus org.kde.kid3 /Kid3 setFrame 2 Artist \
               'Lluís Llach'

       Python

               import dbus
               kid3 = dbus.SessionBus().get_object(
                 'org.kde.kid3', '/Kid3')
               kid3.setFrame(2, 'Artist', 'Lluís Llach')

       Perl

               use Net::DBus;
               $kid3 = Net::DBus->session->get_service(
                 "org.kde.kid3")->get_object(
                 "/Kid3", "org.kde.Kid3");
               $kid3->setFrame(2, "Artist", "Lluís Llach");

   API de D-Bus
       L'API de D-Bus s'especifica a org.kde.Kid3.xml. La interfície del Kid3
       disposa dels següents mètodes:

       Obrir un fitxer o carpeta

           boolean openDirectory(string camí);

           camí
               camí cap al fitxer o carpeta

           Retornarà cert si va bé.

       Descarregar les etiquetes de tots els fitxers que no han estat
       modificats o seleccionats

           unloadAllTags(void);

       Desar tots els fitxers modificats

           boolean save(void);

           Retornarà cert si va bé.

       Obtenir un missatge d'error detallat proporcionat per alguns mètodes

           string getErrorMessage(void);

           Retornarà un missatge d'error detallat.

       Revertir els canvis fets als fitxers seleccionats

           revert(void);

       Iniciar automàticament una importació per lots

           boolean batchImport(int32 tagMask, string Nom_Perfil);

           tagMask
               màscara de l'etiqueta (bit 0 per a l'etiqueta 1, bit 1 per a
               l'etiqueta 2)

           Nom_Perfil
               el nom del perfil que s'emprarà per a la importació per lots

       Importar etiquetes des d'un fitxer

           boolean importFromFile(int32 tagMask, string camí, int32 fmtIdx);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           camí
               camí del fitxer

           fmtIdx
               índex del format

           Retornarà cert si va bé.

       Importar etiquetes des d'altres etiquetes

           importFromTags(int32 tagMask, string source, string extraction);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           font
               format per a obtenir el text font a partir de les etiquetes

           extracció
               expressió regular amb els noms de marc i captures per a
               extreure del text font

       Importar etiquetes des d'altres etiquetes als fitxers seleccionats

           array importFromTagsToSelection(int32 tagMask, string font,
                                           string extracció);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           font
               format per a obtenir el text font a partir de les etiquetes

           extracció
               expressió regular amb els noms de marc i captures per a
               extreure del text font

           Valors_Retornats
               valor extret per «%{__return}(.+)»

       Descarregar una caràtula de l'àlbum

           downloadAlbumArt(string URL,
                            boolean tots_els_fitxers_a_la_carpeta);

           URL
               URL del fitxer d'imatge o recurs de caràtula

           tots_els_fitxers_a_la_carpeta
               cert per a afegir la imatge a tots els fitxers que hi ha a la
               carpeta

       Exportar les etiquetes a un fitxer

           boolean exportToFile(int32 tagMask, string camí, int32 fmtIdx);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           camí
               camí del fitxer

           fmtIdx
               índex del format

           Retornarà cert si va bé.

       Crear una llista de reproducció

           boolean createPlaylist(void);

           Retornarà cert si va bé.

       Obtenir els elements d'una llista de reproducció

           array getPlaylistItems(string camí);

           camí
               camí a la llista de reproducció

           Retornarà la llista dels camins absoluts als elements de la llista
           de reproducció.

       Establir els elements d'una llista de reproducció

           boolean setPlaylistItems(string camí, array elements);

           camí
               camí a la llista de reproducció

           elements
               llista dels camins absoluts als elements de la llista de
               reproducció

           Retornarà cert si va bé i fals si no s'han trobat tots els
           elements, també si s'ha fallat en afegir o desar.

       Surt de l'aplicació

           quit(void);

       Seleccionar tots els fitxers

           selectAll(void);

       Desseleccionar tots els fitxers

           deselectAll(void);

       Establir el primer fitxer com a fitxer actual

           boolean firstFile(void);

           Retornarà cert si hi ha un primer fitxer.

       Establir el fitxer anterior com a fitxer actual

           boolean previousFile(void);

           Retornarà cert si hi ha un fitxer anterior.

       Establir el següent fitxer com a fitxer actual

           boolean nextFile(void);

           Retornarà cert si hi ha un fitxer següent.

       Selecciona el primer fitxer

           boolean selectFirstFile(void);

           Retornarà cert si hi ha un primer fitxer.

       Seleccionar el fitxer anterior

           boolean selectPreviousFile(void);

           Retornarà cert si hi ha un fitxer anterior.

       Seleccionar el següent fitxer

           boolean selectNextFile(void);

           Retornarà cert si hi ha un fitxer següent.

       Seleccionar el fitxer actual

           boolean selectCurrentFile(void);

           Retornarà cert si hi ha un fitxer actual.

       Expandir o contraure l'element de fitxer actual si es tracta d'una
       carpeta

           boolean expandDirectory(void);

           Un element de la llista de fitxers serà una carpeta si
           «getFileName()» retorna un nom amb «/» com a últim caràcter.

           Retornarà cert si l'element de fitxer actual és una carpeta.

       Aplicar el format per al nom del fitxer

           applyFilenameFormat(void);

       Aplicar el format per a les etiquetes

           applyTagFormat(void);

       Aplicar la codificació del text

           applyTextEncoding(void);

       Establir el nom de la carpeta a partir de les etiquetes

           boolean setDirNameFromTag(int32 tagMask, string format,
                                     boolean create);

           tagMask
               màscara de l'etiqueta (bit 0 per a l'etiqueta 1, bit 1 per a
               l'etiqueta 2)

           format
               format per al nom de la carpeta

           create
               cert per a crear i fals per a reanomenar

           Retornarà cert si va bé, en cas contrari, el missatge d'error
           estarà disponible utilitzant «getErrorMessage()».

       Establir els números de peça subsegüents en els fitxers seleccionats

           numberTracks(int32 tagMask, int32 NúmPrimeraPeça);

           tagMask
               màscara de l'etiqueta (bit 0 per a l'etiqueta 1, bit 1 per a
               l'etiqueta 2)

           NúmPrimeraPeça
               número a utilitzar per al primer fitxer

       Filtratge de fitxers

           filter(string expressió);

           expressió
               expressió de filtre

       Convertir entre les etiquetes ID3 versió 2.3 i 2.4

           convertToId3v24(void);

       Convertir entre les etiquetes ID3 versió 2.4 i 2.3

           convertToId3v23(void);

           Retornarà cert si va bé.

       Obtenir el camí de la carpeta

           string getDirectoryName(void);

           Retornarà el camí absolut de la carpeta.

       Obtenir el nom del fitxer actual

           string getFileName(void);

           Retornarà el nom de fitxer absolut veritable, finalitzarà amb «/»
           si és una carpeta.

       Establir el nom del fitxer seleccionat

           setFileName(string nom);

           nom
               nom del fitxer

           El fitxer serà reanomenat quan es desi la carpeta.

       Establir el format que s'utilitzarà en establir el nom del fitxer a
       partir de les etiquetes

           setFileNameFormat(string format);

           format
               format per al nom del fitxer

       Establir els noms de fitxer a partir dels fitxers seleccionats des de
       les etiquetes

           setFileNameFromTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Obtenir el valor del marc

           string getFrame(int32 tagMask, string nom);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           nom
               nom del marc (p. ex., «artista»)

           Per a obtenir les dades binàries com una imatge, es podrà afegir el
           nom d'un fitxer per a escriure després del nom, p. ex.,
           «Picture:/camí/al/fitxer». De la mateixa manera, es pot exportar
           una lletra sincronitzada, p. ex., «SYLT:/camí/al/fitxer».

           Retornarà el valor del marc.

       Establir el valor del marc

           boolean setFrame(int32 tagMask, string nom, string valor);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           nom
               nom del marc (p. ex., «artista»)

           valor
               valor del marc

           Per a l'etiqueta 2 (tagMask 2), si no hi ha un marc amb nom,
           s'afegirà un marc nou, si el valor està buit, el marc se suprimirà.
           Per a afegir dades binàries com una imatge, es pot afegir un fitxer
           després del nom, p. ex., es pot fer servir
           «Picture:/camí/a/fitxer». "SYLT:/camí/a/fitxer" per a importar la
           lletra sincronitzada.

           Retornarà cert si va bé.

       Obtenir tots els marcs d'una etiqueta

           array of string getTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

           Retornarà una llista amb els noms i valors dels marcs de forma
           alterna.

       Obtenir la informació tècnica sobre el fitxer

           array of string getInformation(void);

           Les propietats són Format, Velocitat de bits, Velocitat de
           mostreig, Canals, Durada, Mode del canal, VBR, Etiqueta 1, Etiqueta
           2. S'ometran les propietats que no estiguin disponibles.

           Retornarà una llista amb els noms i valors de les propietats de
           forma alterna.

       Establir l'etiqueta a partir del nom de fitxer

           setTagFromFileName(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Establir l'etiqueta a partir d'una altra etiqueta

           setTagFromOtherTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Copiar una etiqueta

           copyTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Enganxar una etiqueta

           pasteTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Eliminar una etiqueta

           removeTag(int32 tagMask);

           tagMask
               bit de l'etiqueta (1 per a l'etiqueta 1, 2 per a l'etiqueta 2)

       Tornar a analitzar la configuració

           reparseConfiguration(void);

           És possible fer canvis automatitzats de la configuració modificant
           el fitxer de configuració i després tornant a analitzar la
           configuració.

       Reproduir els fitxers seleccionats

           playAudio(void);

INTERFÍCIE QML
   Exemples en QML
       Els scripts QML es poden invocar a través del menú contextual de la
       llista de fitxers i es poden configurar a la pestanya Accions de
       l'usuari del diàleg de configuració. Els scripts que s'estableixen allà
       es poden emprar com a exemples per a programar scripts personalitzats.
       El QML fa servir JavaScript, aquí teniu l'obligatori «Hola món»:

           import Kid3 1.0

           Kid3Script {
             onRun: {
               console.log("Hola món, la carpeta és", app.dirName)
               Qt.quit()
             }
           }

       Si aquest script es desa com /camí/a/Exemple.qml, l'ordre d'usuari es
       pot definir com a @qml /camí/a/Exemple.qml amb el nom Prova de QML i
       Sortida marcades. Després es podrà iniciar emprant l'element Prova de
       QML al menú contextual de la llista de fitxers, i la sortida serà
       visible a la finestra.

       Malauradament, iniciar els scripts en QML emprant qml (p. ex., qml
       -apptype widget -I /usr/lib/kid3/plugins/imports /camí/a/Exemple.qml)
       està trencat en les versions recents de les Qt. Però el kid3-cli
       ofereix una forma alternativa d'executar un script en QML des de la
       línia d'ordres utilitzant la seva ordre execute.

           kid3-cli -c "execute @qml /camí/a/Exemple.qml"

       Per a llistar els títols a les etiquetes 2 de tots els fitxers en la
       carpeta actual, es podria emprar el següent script:

           import Kid3 1.0

           Kid3Script {
             onRun: {
               app.firstFile()
               do {
                 if (app.selectionInfo.tag(Frame.Tag_2).tagFormat) {
                   console.log(app.getFrame(tagv2, "title"))
                 }
               } while (app.nextFile())
             }
           }

       Si la carpeta conté molts fitxers, aquest script podria bloquejar la
       interfície d'usuari durant algun temps. Per a operacions més llargues,
       aquest hauria de disposar d'un descans de tant en tant. La següent
       implementació alternativa té la feina per a un sol fitxer mogut a una
       funció. Aquesta funció s'invoca amb un temps d'espera d'1 ms al final,
       atès que s'han de processar més fitxers. Això assegurarà que la IGU
       segueixi responent mentre s'executa l'script.

           import Kid3 1.0

           Kid3Script {
             onRun: {
               function doWork() {
                 if (app.selectionInfo.tag(Frame.Tag_2).tagFormat) {
                   console.log(app.getFrame(tagv2, "title"))
                 }
                 if (!app.nextFile()) {
                   Qt.quit()
                 } else {
                   setTimeout(doWork, 1)
                 }
               }

               app.firstFile()
               doWork()
             }
           }

       En emprar app.firstFile() amb app.nextFile(), es processaran tots els
       fitxers de la carpeta actual. Si només es veuen afectats els fitxers
       seleccionats, utilitzeu firstFile() i NextFile() en el seu lloc,
       aquestes són funcions convenients del component Kid3Script. El següent
       exemple és un script que només copia els marcs de número del disc i
       drets d'autor del fitxer seleccionat.

           import Kid3 1.1

           Kid3Script {
             onRun: {
               function doWork() {
                 if (app.selectionInfo.tag(Frame.Tag_2).tagFormat) {
                   app.setFrame(tagv2, "*.selected", false)
                   app.setFrame(tagv2, "discnumber.selected", true)
                   app.setFrame(tagv2, "copyright.selected", true)
                   app.copyTags(tagv2)
                 }
                 if (!nextFile()) {
                   Qt.quit()
                 } else {
                   setTimeout(doWork, 1)
                 }
               }

               firstFile()
               doWork()
             }
           }

       Amb el Kid3 venen més scripts d'exemple i ja estan registrats com a
       ordres d'usuari.

       •   ReplayGain to SoundCheck (ReplayGain2SoundCheck.qml): crea la
           informació de comprovació del so d'iTunNORM a partir dels marcs de
           guany de la reproducció.

       •   Redimensiona la caràtula (ResizeAlbumArt.qml): canvia la mida de
           les imatges incrustades de caràtula que tinguin més de 500x500
           píxels.

       •   Extreu la caràtula (ExtractAlbumArt.qml): extreu totes les imatges
           incrustades de caràtula evitant duplicats.

       •   Caràtula incrustada (EmbedAlbumArt.qml): incrusta la caràtula que
           es troba en els fitxers d'imatge als fitxers d'àudio, tot a la
           mateixa carpeta.

       •   Lletra incrustada (EmbedLyrics.qml): obté la lletra no
           sincronitzada des del servei web.

       •   Codifica el text ID3 versió 1 (ShowTextEncodingV1.qml): ajuda a
           trobar la codificació de les etiquetes ID3 versió 1 mostrant les
           etiquetes del fitxer actual en totes les codificacions de caràcters
           disponibles.

       •   ID3 versió 1 a ASCII (Tag1ToAscii.qml): translitera a ASCII els
           caràcters llatins estesos a l'etiqueta ID3 versió 1.

       •   Posa en majúscules el títol en anglès (ExportCsv.qml): dona format
           en majúscules al text de les etiquetes en anglès.

       •   Reescriu les etiquetes (RewriteTags.qml): reescriu totes les
           etiquetes en els fitxers seleccionats.

       •   Exporta CSV (ExportCsv.qml): exporta recursivament totes les
           etiquetes de tots els fitxers a un fitxer CSV.

       •   Importa CSV (ImportCsv.qml): importa recursivament totes les
           etiquetes de tots els fitxers des d'un fitxer CSV.

       •   Exporta JSON (ExportJson.qml): exporta recursivament totes les
           etiquetes de tots els fitxers a un fitxer JSON.

       •   Importa JSON (ImportJson.qml): importa recursivament totes les
           etiquetes de tots els fitxers des d'un fitxer JSON.

       •   Exporta a una carpeta de llista de reproducció
           (ExportPlaylist.qml): copia tots els fitxers d'una llista de
           reproducció en una carpeta i en canvia el nom segons la seva
           posició.

       •   Consola QML (QmlConsole.qml): consola senzilla per a jugar amb
           l'API de QML del Kid3.


   API de QML
       L'API es pot explorar amb facilitat utilitzant la consola QML, la qual
       està disponible com un script d'exemple amb una interfície d'usuari.

       Kid3Script

           El Kid3Script és un component QML regular ubicat a dins de la
           carpeta del connector. També podria emprar un altre connector QML.
           L'ús del Kid3Script facilita l'inici de la funció de script
           utilitzant el controlador del senyal onRun. A més ofereix algunes
           funcions:

               onRun: controlador del senyal que s'invoca quan s'inicia l'script
               tagv1, tagv2, tagv2v1: constants per als paràmetres d'etiqueta
               script: accés a les funcions per a la creació de scripts
               configs: accés als objectes de la configuració
               getArguments(): llista d'arguments de l'script
               isStandalone(): cert si l'script no es va iniciar des del Kid3
               setTimeout (crida de retorn, retard): inicia la crida de retorn després del retard en ms
               firstFile(): al primer fitxer seleccionat
               NextFile(): al següent fitxer seleccionat


       Funcions de creació de scripts

           Com al JavaScript, el QML també té només un conjunt limitat de
           funcions per a la creació de scripts, l'objecte script té alguns
           mètodes addicionals, per exemple:

               script.properties(obj): cadena amb les propietats de les Qt
               script.writeFile(filePath, dades): escriu les dades al fitxer, cert si va bé
               script.readFile(filePath): llegeix les dades del fitxer
               script.removeFile(filePath): elimina un fitxer, cert si va bé
               script.fileExists(filePath): cert si el fitxer existeix
               script.fileIsWritable(filePath): cert si el fitxer és d'escriptura
               script.getFilePermissions(filePath): obté els bits per al mode de permís del fitxer
               script.setFilePermissions(filePath, modeBits): estableix els bits per al mode de permís del fitxer
               script.classifyFile(filePath): obté la classe de fitxer (carpeta «/», enllaç simbòlic «@», executable «*», fitxer «»)
               script.renameFile(oldname, NEWNAME): canvia el nom del fitxer, cert si va bé
               script.copyFile(font, dest): copia un fitxer, cert si va bé
               script.makeDir(camí): crea una carpeta, cert si va bé
               script.removeDir(camí): elimina una carpeta, cert si va bé
               script.tempPath(): camí de la carpeta temporal
               script.musicPath(): camí de la carpeta de música
               script.listDir(camí, [nameFilters], [classify]): llista les entrades de la carpeta
               script.system(programa, [args], [msecs]): inicia de mode sincrònic una ordre del sistema, [codi de sortida, sortida estàndard, error estàndard] si no és temps d'espera
               script.systemAsync(programa, [args], [callback]): inicia una ordre del sistema en el mode asíncron, la crida de retorn es cridarà amb [codi de sortida, sortida estàndard, error estàndard]
               script.getEnv(varname): obté el valor de la variable d'entorn
               script.setEnv(varname, valor): estableix el valor a partir de la variable d'entorn
               script.getQtVersion(): cadena de versió de les Qt, p. ex., «5.4.1»
               script.getDataMd5(dades): obté una cadena hexadecimal per a la suma MD5 de les dades
               script.getDataSize(data): obté la mida de la matriu de bytes
               script.dataToImage(dades, [format]): crea una imatge a partir dels bytes de les dades
               script.dataFromImage(imatge, [format]): obté els bytes de les dades de la imatge
               script.loadImage(filePath): carrega una imatge des d'un fitxer
               script.saveImage(imatge, filePath, [format]): desa una imatge en un fitxer, cert si va bé
               script.imageProperties(imatge): obté les propietats d'una imatge, un mapa que contindrà  «amplada», «alçada», «profunditat» i «colorCount», buit si la imatge no és vàlida
               script.scaleImage(imatge, amplada, [alt]): escala una imatge, retornarà una imatge escalada

       Context de l'aplicació

           Emprant QML, es pot accedir a una gran part de les funcions del
           Kid3. L'API és similar a la utilitzada per al D-Bus. Per a més
           detalls, consulteu les respectives notes.

               app.openDirectory(camí): obre la carpeta
               app.unloadAllTags(): descarrega totes les etiquetes
               app.saveDirectory(): desa la carpeta
               app.revertFileModifications(): reverteix
               app.importTags(etiqueta, camí, fmtIdx): importa el fitxer
               app.importFromTags(etiqueta, font, extracció): importa des de les etiquetes
               app.importFromTagsToSelection(etiqueta, font, extracció): importa des de les etiquetes dels fitxers seleccionats
               app.downloadImage(url, allFilesInDir): descarrega la imatge
               app.exportTags(etiqueta, camí, fmtIdx): fitxer d'exportació
               app.writePlaylist(): escriu una llista de reproducció
               app.getPlaylistItems(camí): obté els elements d'una llista de reproducció
               app.setPlaylistItems(camí, elements): estableix els elements d'una llista de reproducció
               app.selectAllFiles(): ho selecciona tot
               app.deselectAllFiles(): desselecciona
               app.firstFile([select], [onlyTaggedFiles]): al primer fitxer
               app.nextFile([select], [onlyTaggedFiles]): al següent fitxer
               app.previousFile([select], [onlyTaggedFiles]): al fitxer anterior
               app.selectCurrentFile([select]): selecciona el fitxer actual
               app.selectFile(camí, [select]): selecciona un fitxer específic
               app.getSelectedFilePaths([onlyTaggedFiles]): obté els camins dels fitxers seleccionats
               app.requestExpandFileList(): ho expandeix tot
               app.applyFilenameFormat(): aplica el format al nom del fitxer
               app.applyTagFormat(): aplicar el format a l'etiqueta
               app.applyTextEncoding(): aplica la codificació del text
               app.numberTracks(núm., total, etiqueta, [options]): números de peça
               app.applyFilter(expr): filtre
               app.convertToId3v23(): converteix ID3 versió 2.4.0 a 2.3.0
               app.convertToId3v24(): converteix ID3 versió 2.3.0 a 2.4.0
               app.getFilenameFromTags(etiqueta): nom de fitxer a partir de les etiquetes
               app.getTagsFromFilename(etiqueta): nom de fitxer a les etiquetes
               app.getAllFrames(etiqueta): obté un objecte amb tots els marcs
               app.getFrame(etiqueta, nom): obté un marc
               app.setFrame(etiqueta, nom, valor): estableix un marc
               app.getPictureData(): obté les dades a partir del marc de la imatge
               app.setPictureData(dades): estableix les dades al marc de la imatge
               app.copyToOtherTag(etiqueta): etiquetes a altres etiquetes
               app.copyTags(etiqueta): copia
               app.pasteTags(etiqueta): enganxa
               app.removeTags(etiqueta): elimina
               app.playAudio(): reprodueix
               app.readConfig(): llegeix la configuració
               app.applyChangedConfiguration(): aplica la configuració
               app.dirName: nom de la carpeta
               app.selectionInfo.fileName: nom del fitxer
               app.selectionInfo.filePath: camí absolut cap al fitxer
               app.selectionInfo.detailInfo: detalls del format
               app.selectionInfo.tag(Frame.Tag_1).tagFormat: format de l'etiqueta 1
               app.selectionInfo.tag(Frame.Tag_2).tagFormat: format de l'etiqueta 2
               app.selectionInfo.formatString(etiqueta, format): substitueix els codis en una cadena de format
               app.selectFileName(subtítol, carpeta, filtre, desa el fitxer): obre el diàleg de fitxers i en selecciona un
               app.selectDirName(títol, carpeta): obre el diàleg de fitxers per a seleccionar una carpeta

           Per a operacions asíncrones, les crides de retorn podran
           connectar-se amb els senyals.

               function automaticImport(profile) {
                 function onAutomaticImportFinished() {
                   app.batchImporter.finished.disconnect(onAutomaticImportFinished)
                 }
                 app.batchImporter.finished.connect(onAutomaticImportFinished)
                 app.batchImport(profile, tagv2)
               }

               function renameDirectory(format) {
                 function onRenameActionsScheduled() {
                   app.renameActionsScheduled.disconnect(onRenameActionsScheduled)
                   app.performRenameActions()
                 }
                 app.renameActionsScheduled.connect(onRenameActionsScheduled)
                 app.renameDirectory(tagv2v1, format, false)
               }

       Configuració dels objectes

           Es pot accedir a les diferents seccions de configuració a través de
           mètodes de configs. Les seves propietats es poden llistar a la
           consola QML.

               script.properties(configs.networkConfig())

           Es poden establir les propietats:

               configs.networkConfig().useProxy = false



               configs.batchImportConfig()
               configs.exportConfig()
               configs.fileConfig()
               configs.filenameFormatConfig()
               configs.filterConfig()
               configs.findReplaceConfig()
               configs.guiConfig()
               configs.importConfig()
               configs.mainWindowConfig()
               configs.networkConfig()
               configs.numberTracksConfig()
               configs.playlistConfig()
               configs.renDirConfig()
               configs.tagConfig()
               configs.tagFormatConfig()
               configs.userActionsConfig()

AUTORS
       Fleisch, Urs <ufleisch at users.sourceforge.net>
           Desenvolupament de programari

       Antoni Bella <antonibella5@yahoo.com>
           Traductor

DRET DE REPRODUCCIÓ
       Dret de reproducció © 2024 Urs Fleisch

       FDL


NOTES
        1. gnudb.org
           http://gnudb.org

        2. MusicBrainz
           http://musicbrainz.org

        3. Discogs
           http://discogs.com

        4. Amazon
           http://www.amazon.com

        5. especificació ID3
           http://id3.org/id3v2.4.0-frames

        6. editor SYLT
           http://www.compuphase.com/software_sylteditor.htm

        7. www.gnudb.org
           http://www.gnudb.org

        8. Discogs
           https://www.discogs.com/

        9. freedb.org
           http://freedb.org

       10. Etiqueta ID3 versió 2.3.0
           http://id3.org/id3v2.3.0

       11. Etiqueta ID3 versió 2.4.0: estructura principal
           http://id3.org/id3v2.4.0-structure

       12. LyricWiki
           http://www.lyricwiki.org

       13. Google
           http://www.google.com

       14. id3lib
           http://id3lib.sourceforge.net

       15. libogg
           http://xiph.org/ogg/

       16. libvorbis i libvorbisfile
           http://xiph.org/vorbis/

       17. libFLAC++ i libFLAC
           http://flac.sourceforge.net

       18. TagLib
           http://taglib.github.io/

       19. mp4v2
           https://mp4v2.org/

       20. Chromaprint
           http://acoustid.org/chromaprint

       21. libav
           http://libav.org/

       22. FDL
           http://www.gnu.org/licenses/licenses.html#FDL

       23. GPL
           http://www.gnu.org/licenses/licenses.html#GPL

       24. Qt(TM)
           https://www.qt.io

       25. KDE
           http://www.kde.org

3.9.6                       21 de setembre de 2024                     KID3(1)
