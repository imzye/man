KBOOKMARKMERGER         Manual d'usuari del kbookmarkm         KBOOKMARKMERGER

NOM
       kbookmarkmerger - Un programa per a fusionar un conjunt d'adreces
       d'interès a una llista d'usuari d'adreces d'interès.

SINOPSI
       kbookmarkmerger {directori}

DESCRIPCIÓ
       El kbookmarkmerger és un programa per a fusionar el conjunt d'adreces
       d'interès que se li indiqui a dins d'un altre conjunt d'adreces
       d'interès que pertany a l'usuari; si l'usuari encara no ha creat cap
       adreça d'interès, aquestes seran creades en una nova llista a on
       s'inseriran les indicades. Mentre fa això, el kbookmarkmerger segueix
       qualsevol adreça d'interès fusionada amb anterioritat, de manera que no
       es dupliquin les entrades més d'una vegada.

       L'ús tradicional és mantenir un conjunt d'adreces d'interès i emprar-lo
       com a esquelet per als directoris d'inici quan es crea un nou compte
       d'usuari i d'aquesta manera proveir-lo d'un conjunt d'adreces d'interès
       comunes. El problema d'aquesta solució és que una vegada ha estat creat
       el compte les noves adreces d'interès no es poden difondre.

       Aquest mecanisme és d'utilitat per administradors de sistema que els
       cal difondre una adreça d'interès que enllaci amb un cert document (per
       exemple, notes importants quant al sistema) a tots els usuaris. Els
       distribuïdors també poden trobar això d'utilitat, per exemple per a
       augmentar els paquets de programari que subministren amb fitxers
       d'adreces d'interès que siguin fusionats pel kbookmarkmerger a una
       llista d'usuari d'adreces d'interès d'usuari quan el paquet sigui
       instal⋅lat. D'aquesta manera la documentació que acompanya a un paquet
       de programari seria visiblement accessible després que aquest s'hagi
       instal⋅lat.

       L'únic paràmetre requerit pel kbookmarkmerger és el nom d'un directori
       per a explorar els fitxers d'adreces d'interès. Tots els fitxers sota
       el directori indicat seran considerats com a candidats a ser fusionats.
       Dits fitxers hauran de ser fitxers en format XBEL vàlid.

VEGEU TAMBÉ
           Manual del Konqueror[1]
           kf6options(7)
           qt6options(7)

EXEMPLES
           jordi@hal9000:~
           > kbookmarkmerger /usr/local/extra-bookmarks

       Fusiona tots els fitxers d'adreces d'interès desats a
       /usr/local/extra-bookmarks en una llista d'adreces d'interès per a
       l'usuari jordi.

ESTÀNDARDS
           Especificació XBEL[2]

RESTRICCIONS
       Quan es determina si un fitxer d'adreces d'interès ha estat o no
       fusionat amb les adreces d'interès de l'usuari, el kbookmarkmerger
       simplement mira en el nom del fitxer d'adreces d'interès -el contingut
       no es comprova en tots-. Això vol dir que si es modifica un fitxer
       d'adreces d'interès que ja ha estat fusionat en les adreces d'interès
       d'un usuari no podreu fusionar els canvis.

       Tingueu també en compte que en el cas que un usuari modifiqui una
       adreça d'interès que ja ha estat fusionada, el fitxer d'adreces
       d'interès original restarà sense modificar.

AUTOR
       Raabe, Frerich <raabe@kde.org>

AUTOR
       Raabe, Frerich <raabe@kde.org>
           Autor.

NOTES
        1. Manual del Konqueror
           help:/konqueror/index.html

        2. Especificació XBEL
           http://pyxml.sourceforge.net/topics/xbel/

Aplicacions del KDE Aplicacion
                             7 de novembre de 2016             KBOOKMARKMERGER
