KDED6(8)                                                                                  kded6 Kullanıcı Kılavuzu                                                                                 KDED6(8)

REFERANS ADI
       kded6 - KDE ardalan süreci, gerektiğinde Sycoca veritabanını günceller.

ÖZET

       kded6 [--check]

AÇIKLAMA
       kded6, tek süreçte birden çok küçük hizmeti birleştirir. Bunlar çoğunlukla KDED modülleri tarafından sağlanan D-Bus hizmetleridir; ancak gerekirse sycoca (hizmet türleri, MIME türleri ve KService
       tarafından kullanılan hizmetlerin ikili önbelleği) ve KConfig güncelleme betiklerini de yönetir.

       Sycoca için, .desktop dosyalarını içeren dizinleri izler. Bir dosya eklendiğinde veya kaldırıldığında 5 saniye kadar bekler (bir güncelleme serisi durumunda), ardından sycoca’yı güncellemek için
       kbuildsycoca6 komutunu başlatır.

       KConfig için yeni kurulan güncelleme dosyalarını denetler, örn. yapılandırma dosyası biçimleri değiştiğinde kullanıcıların yapılandırma dosyalarını güncellemek için kullanılan *.upd dosyaları ve
       güncellemeleri gerçekleştirmek için KConfig güncelleme izlencesini çalıştırır.

       Bu görevler kded6 başladığında da kullanıcı yapılandırmasını güncel tutmak için çalıştırılır.

       Normalde kded6 komutunu doğrudan çalıştırmanız gerekmez; Plasma masaüstü oturumu kendiliğinden çalıştırır ve bir uygulama onun tarafından sağlanan bir D-Bus arayüzünü veya modüllerinden birini
       çağırdığında başlatılır.

SEÇENEKLER
       --check
           sycoca veritabanını denetleyin, gerekliyse güncelleyin ve çıkın.

YAPILANDIRMA
       kded6 komutu, kded6rc ini-biçemli yapılandırma dosyasıyla yapılandırılabilir.  UNIX® sistemlerde, bu $XDG_CONFIG_HOME/kded6rc konumunda bulunabilir; $XDG_CONFIG_HOME ayarlanmamışsa öntanımlı değer
       ~/.config/kded6rc olur.

       Yapılandırma dosyası girdileri istendiğinde okunur, böylece değişiklikler kded6 çalışırken yapılabilir. Ancak tüm geçerli yapılandırma seçenekleri gerçekten yalnızca kded6 davranışını etkiler.

       [Genel] bölümü şu seçenekleri içerir:

       CheckSycoca
           Sycoca’nın açılışta güncellenip güncellenmeyeceği (öntanımlı: true).

       CheckUpdates
           Kalmış KConfig güncellemelerinin açılışta yapılıp yapılmayacağı (öntanımlı: true).

       CheckFileStamps
           İlk sycoca güncellemesini yaparken dosya zaman damgalarının denetlenip denetlenmeyeceği (öntanımlı: true). Ayrıntılar için kbuildsycoca6 belgelendirmesine göz atın.

       DelayedCheck
           İlk sycoca güncellemesinin başlangıçtan bir dakika sonraya kadar geciktirilip geciktirilmemesi (öntanımlı: false).

       Her modül ayrıca kded6rc içinde bir [Modül-ad] kısmına sahiptir, burada ad, modülün masaüstü dosyasının .desktop uzantısı olmadan adıdır. Bu modülün kded6 başlatıldığında kendiliğinden yüklenip
       yüklenmemesi gerektiğini belirten bir autoload seçeneği içerir (öntanımlı: false). Bu ayarın kded6 D-Bus arayüzüyle de değiştirilebileceğini söyleyelim.

AYRICA BAKINIZ
       kbuildsycoca6(8), kdeinit6(8)

HATALAR
       Hataları bildirmek için lütfen KDE'nin hata izleyicisini[1] kullanın.

AUTHORS
       David Faure <faure@kde.org>
           Bakımcı

       Waldo Bastian <bastian@kde.org>
           Özgün yazar

NOTLAR
        1. KDE'nin hata izleyicisini
           https://bugs.kde.org

KDE Frameworks Frameworks 6                                                                      2023-06-22                                                                                        KDED6(8)
