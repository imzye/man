intro(2)                                                                                  Handbok för systemsamtal                                                                                 intro(2)

NAMN
       intro — introduktion till systemanrop

BESKRIVNING
       Avsnitt 1 av manualen beskriver Linux systemanrop. Ett systemanrop är en ingång in i Linuxkärnan. Vanligen anropas inte systemanrop direkt; de flesta systemanrop har en motsvarande omslagsfunktion
       i C-biblioteket vilken utför stegen som behövs (t.ex., att göra en trap in i kärnläge) för att anropa systemanropet. Alltså ser det ut på samma sätt när man gör ett systemanrop som när man anropar
       en normal funktion.

       I många fall gör inte omslagsfunktionen i C-biblioteket mer än att:

       •  kopiera argumenten och systemanropets unika nummer till registren där kärnan förväntar sig dem;

       •  gör en trap till kärnläge, vid den punkten gör kärnan systemanropets verkliga arbete;

       •  sätter errno om systemanropet returnerar ett felnummer när kärnan returnerar CPU:n till användarläget.

       Dock,  i några fall kan en omslagsfunktion göra betydligt mer än detta, till exempel, utföra någon förbearbetning av argumenten före den gör en trap in i kärnläge, eller efterbearbetning av värden
       som returnerats av systemanropet. Där detta är fallet försöker manualsidorna i avsnitt 2 i allmänhet notera detaljerna både om (vanligen GNU) C-bibliotekets API-gränssnitt och det råa  systemanro‐
       pet. Vanligen fokuserar den huvudsakliga BESKRIVNINGen på C-bibliotekets gränssnitt, och skillnader mot systemanropet täcks i avsnittet NOTERINGAR.

       För en lista över Linux systemanrop, se syscalls(2).

RETURVÄRDE
       Vid  fel  returnerar de flesta systemanrop ett negativt felnummer (d.v.s. det negativa värdet av en av konstanterna som beskrivs i errno(3)). C-bibliotekets omslag döljer denna detalj från anropa‐
       ren: när ett systemanrop returnerar ett negativt värde kopierar omslaget det absoluta värdet in i variabeln errno, och returnerar -1 som returvärde från omslaget.

       Värdet som returnerar av ett lyckat systemanrop beror på anropet. Många systemanrop returnerar 0 när det går bra, men en del kan returnera värden skilda från noll vid ett lyckat anrop.  Detaljerna
       beskrivs i de individuella manualsidorna.

       I  några  fall  måste programmeraren definiera ett funktionstestmakro för att få tillgång till deklarationen av ett systemanrop från huvudfilerna som anges i manualsidans SYNOPSIS-avsnitt. (Där de
       behövs måste dessa funktionstestmakron definieras före inkluderingen av några huvudfiler.) I sådana fall beskrivs det nödvändiga makrot i manualsidan. För ytterligare information om funktionstest‐
       makron, se feature_test_macros(7).

STANDARDER
       Vissa termer och förkortningar används för att indikera UNIX-varianter och -standarder vilka anropen i detta avsnitt följer. Se standards(7).

NOTERINGAR
   Direkt anrop
       I de flesta fall är det onödigt att anropa ett systemanrop direkt, men det finns tillfällen då Standard-C-biblioteket inte implementerar en trevlig omslagsfunktion åt en. I sådana fall måste  pro‐
       grammeraren manuellt anropa systemanropet med syscall(2). Historiskt var detta även möjligt genom att använda ett av _syscall-makrona som beskrivs i _syscall(2).

   Författare och copyright-villkor
       Se i huvudet av manualsidans källkod för författarna och copyright-villkor. Observera att dessa kan skilja från sida till sida!

SE ÄVEN
       _syscall(2), syscall(2), syscalls(2), errno(3), intro(3), capabilities(7), credentials(7), feature_test_macros(7), mq_overview(7), path_resolution(7), pipe(7), pty(7), sem_overview(7),
       shm_overview(7), signal(7), socket(7), standards(7), symlink(7), system_data_types(7), sysvipc(7), time(7)

ÖVERSÄTTNING
       Den svenska översättningen av denna manualsida skapades av Göran Uddeborg <goeran@uddeborg.se>

       Denna översättning är fri dokumentation; läs GNU General Public License Version 3 eller senare för upphovsrättsvillkor. Vi tar INGET ANSVAR.

       Om du hittar fel i översättningen av denna manualsida, skicka ett mail till Tp-sv@listor.tp-sv.se.

Linux man-pages 6.9.1                                                                            2 maj 2024                                                                                        intro(2)
