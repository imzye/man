deb-version(7)                                                                                   dpkg suite                                                                                  deb-version(7)

NAMN
       deb-version - Format på versionsnummer för Debianpaket

SYNOPS
       [epok:]uppströmsversion[-debianuppdatering]

BESKRIVNING
       Versionsnummer som används för Debians binär- och källkodspaket består av tre komponenter. De är:

       epok
           Ett ensamt (vanligtvis litet) heltalsvärde större än noll. Det kan uteslutas, i så fall antas det vara noll. Om det utesluts kan inte uppströmsversion innehålla kolontecken.

           Fältet är till för att rätta till fel i versionsnummer i tidigare versioner av paketet, samt attr hantera förändringar i paketets versionsnumreringssystem.

       uppströmsversion
           Detta  är  huvuddelen  av versionsnumret. Det är vanligtvis versionsnumret för originalpaketet (”uppströmspaketet”) som .deb-filen skapats från, om ett sådant finns. Normalt anges det på samma
           form som används av uppströmsförfattaren/författarna, men det kan behöva formateras om för att passa med pakethanterarens format och jämförelsefunktion.

           Hur pakethanteraren jämför versionsnummer när det gäller uppströmsversion beskrivs nedan. Fältet uppströmsversion i versionsnumret kan inte utelämnas.

           Fältet uppströmsversion kan endast innehålla alfanumeriska tecken (”A-Za-z0-9”) och tecknen . + - : ~ (punkt, plus, bindestreck, kolon, tilde) och bör inledas med en siffra. Om det inte  finns
           någon debianuppdatering tillåts inte bindestreck och om det inte finns någon epok tillåts inte kolontecken.

       debianuppdatering
           Denna  del  av  versionsnumret  anger  versionen för Debianpaketet som baserats på uppströmsversionen. Den kan endast innehålla alfanumeriska tecken samt tecknen + . ~ (plus, punkt, tilde) och
           jämförs på samma sätt som uppströmsversion.

           Fältet är valfritt - om det inte anges så kan inte uppströmsversion innehålla något bindestreck. I så fall anger versionsnumret att en programvara skrivits specifikt för  att  göras  till  ett
           Debianpaket, och att det då endast finns en ”debianisering” av det och att därför behövs ingen uppdateringsinformation vid sidan av.

           Vanligtvis börjar debianuppdatering om på ”1” varje gång uppströmsversion ökas.

           Dpkg  delar  upp  versionsnumret  vid  det  sista bindestrecket i strängen (om sådant finns) för att bestämma uppströmsversion och debianuppdatering. Om debianuppdatering saknas räknas det som
           tidigare än om fältet existerar (men notera att debianuppdatering är den minst signifikanta delen av versionsnumret).

   Sorteringsalgoritm
       Pakethanteringssystemet använder samma algoritm för att jämföra uppströmsversion- och debianuppdatering-delarna:

       Strängarna jämförs från vänster till höger.

       Först bestäms de inledande delar av varje sträng som enbart består av tecken som inte är siffror. Dessa båda delar (av vilka den ena kan  vara  tom)  jämförs  lexikalt.  Om  en  skillnad  upptäcks
       returneras  den.  Den  lexikala  jämförelsen  jämför  ASCII-värden,  modifierad  så  att  alla bokstäver sorteras före alla icke-bokstäver och så att ett tilde sorteras före allt, även i slutet av
       delsträngen. Till exempel är följande delsträngar sorterade: ”~~”, ”~~a”, ”~”, tomma delsträngen, ”a”.

       Därefter bestäms de inledande delar av varje sträng som enbart består av siffror. De numeriska värdena av dessa delar jämförs och om en skillnad upptäcks i jämförelsen returneras den som  resultat
       av jämförelsen. För detta ändamål räknas en tom sträng (vilket bara kan uppstå i slutet av den ena eller båda versionssträngarna som jämförs) som noll.

       Dessa båda steg (jämföra och ta bort inledande strängar med icke-siffror och siffror) upprepas till en jämförelse upptäcks eller de båda strängarna tar slut.

       Observera  att  epokfältet  är till för att kunna rätta till tidigare misstag i versionsnumreringen, och att hantera situationer där versionsnumreringsmetoden ändras. Det är inte tänkt att hantera
       versionsnummer som innehåller strängar av bokstäver som pakethanteringssystemet inte kan tolka (till exempel ”ALPHA” eller ”Pre-”), eller dumma sorteringsordningar.

ANTECKNINGAR
       Tildetecknets och dess speciella sorteringsegenskaper introducerades i dpkg 1.10 och vissa delar av dpkg-byggskripten fick inte stöd för det förrän senare i 1.10.x-serien.

SE ÄVEN
       deb-control(5), deb(5), dpkg(1)

ÖVERSÄTTNING
       Peter Krefting och Daniel Nylander.

1.22.21                                                                                          2025-07-17                                                                                  deb-version(7)
