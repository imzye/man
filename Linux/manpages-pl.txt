intro(2)                                                                                    System Calls Manual                                                                                    intro(2)

NAZWA
       intro - wprowadzenie do wywołań systemowych

OPIS
       Dział  2. podręcznika opisuje wywołania systemowe Linuksa. Wywołanie systemowe jest punktem dostępu do jądra Linux. Nie są one zwykle wywoływane bezpośrednio: większość wywołań systemowych posiada
       odpowiednie funkcje obudowujące biblioteki C, które przeprowadzają wymagane kroki (np. przejście do trybu jądra), aby je wywołać. Dlatego wykonanie wywołania  systemowego  wygląda  tak  samo,  jak
       wywołanie zwykłej funkcji bibliotecznej.

       W wielu przypadkach funkcja opakowujące biblioteki C nie czyni nic więcej oprócz:

       •  skopiowania argumentów i unikalnego numeru wywołania systemowego do rejestrów w miejsce, gdzie spodziewa się ich jądro;

       •  przejścia do trybu jądra, gdzie jądro wykonuje faktyczną pracę wywołania systemowego;

       •  i ustawienia errno, jeśli wywołanie systemowe zwróci numer błędu gdy jądro powróci CPU do trybu użytkownika.

       Jednak  w  kilku  przypadkach  funkcja  opakowująca  może  czynić  więcej  np. wykonując pewne wstępne przetworzenie argumentów przed przejściem do trybu jądra lub wykonując przetworzenie wartości
       zwracanych przez wywołanie systemowego. Jeśli tak jest, to strony podręcznika w sekcji 2 zwykle starają się poinformować o detalach interfejsu biblioteki (zwykle GNU)  C  oraz  surowego  wywołania
       systemowego. Najczęściej główny rozdział OPIS skupia się na wywołaniu bibliotecznym C, a różnice wywołania systemowego są opisane w sekcji UWAGI.

       Lista wywołań systemowych Linuksa jest dostępna w podręczniku syscalls(2).

WARTOŚĆ ZWRACANA
       W  przypadku  błędu,  większość  wywołań  zwraca ujemną liczbę błędu (tzn. ujemną wartość jednej ze stałych opisanych w errno(3)). Opakowania biblioteki C ukrywają te detale przed wywołującym: gdy
       wywołanie systemowe zwróci wartość ujemną, opakowanie kopiuje wartość absolutną do zmiennej errno i zwraca -1 jako wartość zwracaną przez opakowanie.

       Wartość zwracana przez udane wywołanie systemowe zależy od niego. Wiele wywołań zwraca przy powodzeniu 0, lecz niektóre zwracają również wartości niezerowe  przy  pomyślnym  wywołaniu  systemowym.
       Detale są opisane w poszczególnych stronach podręcznika.

       W  niektórych  przypadkach,  programista musi zdefiniować testowe makro funkcji aby pozyskać deklarację wywołania systemowego z pliku nagłówkowego opisanego w rozdziale SKŁADNIA strony podręcznika
       systemowego (gdy jest to wymagane, takie makra muszą być zdefiniowane przez dołączeniem jakichkolwiek plików  nagłówkowych).  W  takich  sytuacjach,  wymagane  makro  jest  opisane  w  odpowiednim
       podręczniku systemowym. Więcej informacji o testowych makrach funkcji można znaleźć w feature_test_macros(7).

STANDARDY
       Poszczególne zwroty i skróty używane do określenia wariantów Uniksa i standardów, do których wywołania w tym dziale się stosują. Patrz standards(7).

UWAGI
   Bezpośrednie wywoływanie
       W  większości  przypadków  nie ma potrzeby bezpośredniego wywoływania wywołań systemowych, lecz czasem zdarza się, że jakaś przydatna funkcja systemowa nie ma zaimplementowanego przydatnej funkcji
       opakowującej w standardowej bibliotece C. Programista musi wówczas wywołać wywołanie systemowe ręcznie, za pomocą syscall(2). Dawniej można było użyć również jednego z makr _syscall,  opisanych  w
       _syscall(2).

   Autorzy i prawa autorskie
       Nazwiska autorów i warunki kopiowania znajdują się w nagłówku strony man.  Mogą one różnić się dla poszczególnych stron.

ZOBACZ TAKŻE
       _syscall(2), syscall(2), syscalls(2), errno(3), intro(3), capabilities(7), credentials(7), feature_test_macros(7), mq_overview(7), path_resolution(7), pipe(7), pty(7), sem_overview(7),
       shm_overview(7), signal(7), socket(7), standards(7), symlink(7), system_data_types(7), sysvipc(7), time(7)

TŁUMACZENIE
       Tłumaczenie niniejszej strony podręcznika: Adam Byrtek <alpha@irc.pl>, Andrzej Krzysztofowicz <ankry@green.mf.pg.gda.pl>, Michał Kułach <michal.kulach@gmail.com> i Robert Luberda
       <robert@debian.org>

       Niniejsze tłumaczenie jest wolną dokumentacją. Bliższe informacje o warunkach licencji można uzyskać zapoznając się z GNU General Public License w wersji 3 lub nowszej. Nie przyjmuje się ŻADNEJ
       ODPOWIEDZIALNOŚCI.

       Błędy w tłumaczeniu strony podręcznika prosimy zgłaszać na adres listy dyskusyjnej manpages-pl-list@lists.sourceforge.net.

Linux man-pages 6.9.1                                                                          2 maja 2024 r.                                                                                      intro(2)
