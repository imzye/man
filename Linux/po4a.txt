PO4A.7(1)                                                                           User Contributed Perl Documentation                                                                           PO4A.7(1)

NAAM
       po4a - raamwerk voor de vertaling van documentatie en ander materiaal

Inleiding
       po4a (PO voor alles) vergemakkelijkt het onderhoud van de vertaling van documentatie via het gebruik van het klassieke gettext-gereedschap. De belangrijkste eigenschap van po4a is dat het de
       vertaling van de inhoud loskoppelt van de structuur van het document.

       Dit document dient als een inleiding tot het po4a-project met een focus op potentiële gebruikers die zich afvragen of ze dit hulpmiddel zouden gebruiken, en op nieuwsgierigen die willen begrijpen
       waarom de dingen zijn zoals ze zijn.

Waarom po4a?
       De filosofie van Vrije Software is om de technologie echt voor iedereen beschikbaar te maken. Maar het licentie-aspect is niet het enige om in overweging te nemen: voor niet-Engelstaligen is niet-
       vertaalde software nutteloos. Daarom hebben we nog steeds wat werk te doen om software voor iedereen beschikbaar te maken.

       Door de meeste projecten wordt deze situatie goed begrepen en iedereen is nu overtuigd van de noodzaak om alles te vertalen. Niettemin betekent het eigenlijke vertaalwerk een geweldige inspanning
       voor veel individuen, gehandicapt door kleine technische moeilijkheden.

       Gelukkig wordt opensourcesoftware eigenlijk heel goed vertaald met behulp van de gettext gereedschapssuite. Dit gereedschap wordt gebruikt om de te vertalen tekstfragmenten uit een programma te
       extraheren en deze te vertalen tekstfragmenten aan te bieden in een gestandaardiseerde indeling (PO-bestanden genoemd, ofwel vertaalcatalogus). Een heel ecosysteem hulpmiddelen is ontstaan om
       vertalers te helpen bij het daadwerkelijk vertalen van deze PO-bestanden. Het resultaat wordt vervolgens door gettext gebruikt om tijdens de programmauitvoering de vertaalde berichten aan de
       eindgebruiker te tonen.

       Met betrekking tot documentatie is de situatie nog steeds enigszins ontgoochelend. Op het eerste gezicht lijkt het vertalen van documentatie makkelijker dan een programma vertalen, aangezien het
       erop lijkt dat je gewoon het bronbestand met de documentatie moet kopiëren en moet beginnen met het vertalen van de inhoud. Wanneer aan de originele documentatie echter aanpassingen gemaakt
       worden, wordt het bijhouden van de wijzigingen al snel een nachtmerrie voor de vertalers. Indien deze taak manueel moet gebeuren is ze onaangenaam en foutgevoelig.

       Verouderde vertalingen zijn vaak erger dan helemaal geen vertaling. Eindgebruikers kunnen misleid worden door documentatie die een verouderd gedrag van het programma beschrijft. Bovendien kunnen
       zij niet rechtstreeks in interactie treden met de onderhouders, omdat zij geen Engels spreken. Daarenboven kan de onderhouder het probleem niet oplossen, aangezien deze niet elke taal kan kennen
       waarin de documentatie vertaald werd. Deze moeilijkheden, vaak veroorzaakt door slecht gereedschap, kan de motivatie van vertaalvrijwilligers ondermijnen en zo leiden tot een verdere verergering
       van het probleem.

       Het doel van het po4a-project is om het werk van documentatievertalers te vergemakkelijken.  In het bijzonder maakt het documentatievertalingen onderhoudbaar.

       Het idee bestaat erin de gettext-aanpak te hergebruiken en aan te passen aan deze sector. Zoals dat met gettext het geval is, worden teksten geëxtraheerd uit hun originele locatie en aan vertalers
       voorgelegd als PO-vertaalcatalogi. De vertalers kunnen gebruik maken van het klassieke gettext-gereedschap om het te presteren werk op te volgen, om samen te werken en zich als team te
       organiseren. Daarna injecteert po4a de vertalingen rechtstreeks in de structuur van de documentatie om vertaalde bronbestanden te produceren die verwerkt en verspreid kunnen worden, net als de
       Engelse bestanden. Elke onvertaalde paragraaf blijft in het uiteindelijke document in het Engels staan, zodat er voor gezorgd wordt dat de eindgebruiker nooit een verouderde vertaling te zien
       krijgt in de documentatie.

       Dit automatiseert het grootste deel van het zware werk van het onderhoud van vertalingen. Te weten komen welke paragrafen bijgewerkt moeten worden, wordt erg makkelijk, en het proces van het
       herordenen van elementen zonder dat er verder iets wijzigt, verloopt volledig automatisch. Ook kan specifieke verificatie toegepast worden om de kans op opmaakfouten, welke tot een defect document
       zouden leiden, te verkleinen.

       Raadpleeg ook de FAQ verder in dit document, voor een meer volledige lijst van de voor- en nadelen van deze aanpak.

   Ondersteunde indelingen
       Momenteel werd deze aanpak met succes toegepast voor verschillende soorten tekstopmaakindelingen:

       man (voldragen ontleder)
           De  goede  oude man-paginaindeling, welke door zoveel programma's gebruikt wordt. Ondersteuning door po4a is hier erg welkom, aangezien deze indeling enigszins moeilijk te gebruiken is en niet
           echt vriendelijk voor nieuwkomers.

           De module Locale::Po4a::Man(3pm) ondersteunt ook de mdoc-indeling, welke door de BSD man-pagina's gebruikt wordt (deze zijn ook redelijk gebruikelijk onder Linux).

       AsciiDoc (voldragen ontleder)
           Dit is een lichtgewicht opmaakindeling, bedoeld om het schrijven van documentatie te vergemakkelijken. Zij wordt bijvoorbeeld gebruikt voor het documenteren  van  het  git-systeem.  Deze  man-
           pagina's worden vertaald met po4a.

           Zie Locale::Po4a::AsciiDoc voor details.

       pod (voldragen ontleder)
           Dit is de indeling voor de Perl Online Documentatie. De computertaal en de uitbreidingen ervan worden gedocumenteerd met behulp van deze indeling, net als de meeste bestaande Perl-scripts. Het
           maakt  het  makkelijk  om  de documentatie dicht bij de echte code te houden, door beide in te bedden in hetzelfde bestand. Het maakt het leven van programmeurs makkelijker, maar jammer genoeg
           niet dat van vertalers, tenzij u po4a gebruikt.

           Zie Locale::Po4a::Pod voor details.

       sgml (voldragen ontleder)
           Zelfs als deze indeling tegenwoordig wordt vervangen door XML, wordt ze nog steeds gebruikt voor documenten van meer dan enkele schermen lang. Ze  kan  zelfs  gebruikt  worden  voor  volledige
           boeken.  Het  kan  een  hele uitdaging zijn om dergelijk lange documenten bij te werken. diff blijkt vaak niet bruikbaar te zijn wanneer na het bijwerken het inspringen van  de oorspronkelijke
           tekst opnieuw werd uitgevoerd. Gelukkig kan po4a u na dit proces behulpzaam zijn.

           Momenteel worden enkel DebianDoc en DocBook DTD ondersteund, maar iets anders ondersteunen is erg gemakkelijk. Het is zelfs mogelijk om zonder de code te wijzigen po4a  te  gebruiken  bij  een
           onbekende SGML DTD door de nodige informatie op te geven aan de commandoregel. Zie Locale::Po4a::Sgml(3pm) voor details.

       TeX / LaTeX (voldragen ontleder)
           De LaTeX-indeling is een heel belangrijke indeling voor documentatie in de vrije-softwarewereld evenals voor publicaties.

           De module Locale::Po4a::LaTeX(3pm) werd getest met de Python-documentatie , een boek en enkele presentaties.

       text (voldragen ontleder)
           De indeling Text is de basisindeling voor veel indelingen welke lange blokken tekst bevatten, waaronder Markdown, fortunes, inleidend gedeelte van YAML, debian/changelog en debian/control.

           Dit ondersteunt de indeling die Static Site Generators, README's en andere documentatiesystemen gebruiken en gemeen hebben. See Locale::Po4a::Text(3pm) voor meer informatie.

       xml and XHMTL (vermoedelijk voldragen ontleder)
           De indeling XML is een basisindeling voor veel documentatie-indelingen.

           Momenteel worden DocBook DTD (zie Locale::Po4a::Docbook(3pm) voor details) en XHTML door po4a ondersteund.

       BibTex (vermoedelijk voldragen ontleder)
           De BibTex-bestandsindeling wordt naast LaTex gebruikt voor het opmaken van referentielijsten (bibliografieën).

           Zie Locale::Po4a::BibTex voor details.

       Docbook (vermoedelijk voldragen ontleder)
           Een op XML gebaseerde opmaaktaal die semantische tags gebruikt om documenten te beschrijven.

           Zie Locale::Po4a:Docbook voor meer details.

       Guide XML (vermoedelijk voldragen ontleder)
           Een  XML-documentatieformaat.  Deze  module  is  speciaal  ontwikkeld  in  functie  van  het ondersteunen en onderhouden van vertalingen van Gentoo Linux-documentatie tot ten minste maart 2016
           (gebaseerd op de Wayback Machine). Gentoo is sindsdien overgestapt naar de DevBook XML-bestandsindeling.

           Zie Locale::Po4a:Guide voor meer details.

       Wml (vermoedelijk voldragen ontleder)
           De Web-opmaaktaal (Web Markup Language); verwar WML niet met de WAP-spullen die op mobiele telefoons worden gebruikt. Deze module is gebaseerd op de Xhtml-module, die zelf weer is gebaseerd op
           de XmL-module.

           Zie Locale::Po4a::Wml voor meer details.

       Yaml (vermoedelijk voldragen ontleder)
           Een strikte superset van JSON. YAML wordt vaak gebruikt als systeem- of configuratieproject. YAML vormt de kern van Red Hat's Ansible.

           Zie Locale::Po4a::Yaml voor meer details.

       RubyDoc (vermoedelijk voldragen ontleder)
           Het Ruby Document (RD) formaat, oorspronkelijk het standaard documentatieformaat voor Ruby en Ruby-projecten voordat in 2002 werd overgeschakeld naar RDoc, hoewel de  Japanse  versie  van  het
           Ruby Referentiehandboek blijkbaar nog steeds RD gebruikt.

           Zie Locale::Po4a::RubyDoc voor meer details.

       Halibut (vermoedelijk experimentele ontleder)
           Een documentatieproductiesysteem, met elementen die te vergelijken zijn met TeX, debiandoc-sgml, TeXinfo, en andere, ontwikkeld door Simon Tatham, de ontwikkelaar van PuTTY.

           Zie Locale::Po4a:Halibut voor meer details.

       Ini (vermoedelijk experimentele ontleder)
           Configuratiebestandsindeling, populair geworden door MS-DOS.

           Zie Locale::Po4a::Ini voor meer details.

       texinfo (zeer erg experimentele ontleder)
           Alle  GNU-documentatie  wordt  in  deze indeling geschreven (het is zelfs een vereiste om een officieel GNU-project te worden). De ondersteuning in po4a voor Locale::Po4a::Texinfo(3pm) zit nog
           steeds in zijn beginfase. Gelieve problemen en functieverzoeken te rapporteren.

       gemtext (zeer erg experimentele ontleder)
           Het standaard platte tekstformaat van het Gemini-protocol. De extensie ".gmi" wordt vaak gebruikt. Ondersteuning voor deze module in po4a staat nog in zijn kinderschoenen. Als  u  iets  vindt,
           dien dan een bugrapport of een functieverzoek in.

       org (zeer erg experimentele ontleder)
           Het  documentformaat  dat  door  de  Org-modus  gebruikt  wordt.  Ondersteuning  voor  deze  module  in  po4a staat nog in zijn kinderschoenen. Als u iets vindt, dien dan een bugrapport of een
           functieverzoek in.

       vimhelp (zeer erg experimentele ontleder)
           De indeling die wordt gebruikt voor Vim-hulppagina's (en sommige documentatie van derden voor plugins). Ondersteuning voor deze indeling in po4a staat nog in zijn kinderschoenen.  Als  u  iets
           vindt, dien dan een bugrapport of een functieverzoek in.

       simplepod (very highly experimental parser)
           Similar  to the previously mentioned pod, this one adopts the new Pod::Simple as its parser.  Since it is newly created, some bugs are expected.  If you notice any strange behavior, please let
           us know.  Eventually, this module will replace pod.

       Andere ondersteunde indelingen
           Po4a kan ook overweg met enkele meer zeldzame of gespecialiseerde indelingen, zoals de documentatie over compilatieopties voor de 2.4+ Linux-kernels (Locale::Po4a::KernelHelp) of de diagrammen
           die door het programma dia (Locale::Po4a::Dia) geproduceerd worden. Een nieuwe indeling toevoegen is vaak erg gemakkelijk en de belangrijkste taak bestaat erin een ontleder aan te brengen voor
           de beoogde indeling. Zie Locale::Po4a::TransTractor(3pm) voor meer informatie hierover.

       Niet-ondersteunde indelingen
           Jammer genoeg biedt po4a nog geen ondersteuning voor verschillende documentaie-indelingen. Voor vele zou po4a makkelijk ondersteuning kunnen bieden. Het betreft indelingen die niet enkel  voor
           documentatie  gebruikt  worden,  zoals pakketbeschrijvingen (deb en rpm), vragen van pakketinstallatiescripts, changelogs van pakketten en alle gespecialiseerde bestandsformaten welke gebruikt
           worden door programma's zoals spelscenario's en wine-bronbestanden.

Het gebruik van po4a
       De eenvoudigste manier om dit gereedschap in uw project te gebruiken is door een configuratiebestand te schrijven voor het programma po4a en alleen met dit programma te interageren.  Raadpleeg  de
       documentatie in po4a(1). De rest van deze sectie geeft meer details voor gevorderde gebruikers van po4a die hun inzicht willen verdiepen.

   Gedetailleerd schema van de po4a-werkstroom
       Zorg  ervoor  dat  u po4a(1) leest om een vereenvoudigd overzicht te krijgen van de po4a-werkstroom vóór u aan deze overdreven gedetailleerde sectie begint. Kom naar hier terug als u het volledige
       schrikwekkend plaatje wilt zien, met bijna alle details.

       In het volgende schema is hoofddocument.doc een voorbeeldnaam voor de te vertalen documentatie; XX.doc is hetzelfde document, vertaald in taal XX, terwijl doc.XX.po  de  vertaalcatalogus  van  dat
       document  is  in  taal  XX.  Auteurs  van  documentatie  zullen zich hoofdzakelijk bezighouden met hoofddocument.doc (dit kan een man-pagina zijn, een XML-document, een AsciiDoc-bestand, enz.). De
       vertalers zullen zich hoofdzakelijk bezighouden met het PO-bestand, terwijl de eindgebruikers uitsluitend het bestand XX.doc zullen zien.

       Overgangen met vierkante haakjes zoals "[po4a werkt po bij]" vertegenwoordigen de uitvoering van een po4a-tool, terwijl overgangen met accolades zoals "{update hoofddocument.doc}"  een  handmatige
       wijziging van de projectbestanden vertegenwoordigen.

                                          master.doc
                                              |
                                              V
            +<-----<----+<-----<-----<--------+------->-------->-------+
            :           |                     |                        :
       {translation}    |          {update of master.doc}              :
            :           |                     |                        :
          XX.doc        |                     V                        V
        (optional)      |                 master.doc ->-------->------>+
            :           |                   (new)                      |
            V           V                     |                        |
         [po4a-gettextize]   doc.XX.po -->+   |                        |
                 |            (old)       |   |                        |
                 |              ^         V   V                        |
                 |              |   [po4a updates po]                  |
                 V              |           |                          V
          translation.pot       ^           V                          |
                 |              |        doc.XX.po                     |
                 |              |         (fuzzy)                      |
           {translation}        |           |                          |
                 |              ^           V                          V
                 |              |     {manual editing}                 |
                 |              |           |                          |
                 V              |           V                          V
             doc.XX.po --->---->+<---<-- doc.XX.po    addendum     master.doc
             (initial)                 (up-to-date)  (optional)   (up-to-date)
                 :                          |            |             |
                 :                          V            |             |
                 +----->----->----->------> +            |             |
                                            |            |             |
                                            V            V             V
                                            +------>-----+------<------+
                                                         |
                                                         V
                                            [po4a updates translations]
                                                         |
                                                         V
                                                       XX.doc
                                                    (up-to-date)

       Nogmaals, dit schema is veel te ingewikkeld. Raadpleeg po4a(1) voor een vereenvoudigd overzicht.

       Het  linkerdeel  laat  zien hoe po4a-gettextize(1) kan worden gebruikt om een bestaand vertaalproject te converteren naar de po4a-infrastructuur. Dit script gebruikt een origineel document en zijn
       vertaalde tegenhanger en tracht het overeenkomstige PO-bestand te bouwen. Een dergelijke handmatige conversie is nogal omslachtig (zie de documentatie over po4a-gettextize(1) voor  meer  details),
       maar  ze moet slechts eenmaal gebruikt worden om uw bestaande vertalingen om te zetten. Indien u geen te converteren vertalingen heeft, kunt u dit vergeten en u concentreren op het rechterdeel van
       het schema.

       In de rechterbovenhoek wordt de actie van de oorspronkelijke auteur afgebeeld, welke de documentatie bijwerkt. Het middelste rechterdeel geeft de automatische updates  van  vertaalbestanden  weer.
       Het  nieuwe  materiaal wordt geëxtraheerd en vergeleken met de bestaande vertaling. De vorige vertaling wordt gebruikt voor de delen welke niet gewijzigd werden, terwijl de gedeeltelijk gewijzigde
       delen gekoppeld worden aan de vorige vertaling met de aanduiding "fuzzy" (onnauwkeurig), hetgeen aangeeft dat de vertaling moet bijgewerkt worden.  Nieuw  of  grondig  gewijzigd  materiaal  blijft
       onvertaald.

       Vervolgens  geeft  het  blok  handmatig  bewerken de actie van de vertalers weer, welke de PO-bestanden wijzigen om te voorzien in een vertaling voor elk origineel tekstfragment en alinea. Dit kan
       gebeuren met een specifieke editor, zoals de GNOME Translation Editor, KDE's Lokalize of poedit, of met een online lokalisatieplatform, zoals weblate of pootle. Het resultaat van de  vertaling  is
       een aantal PO-bestanden, één per taal. Raadpleeg de gettext-documentatie voor meer details.

       Het  onderste deel van de afbeelding toont hoe po4a een vertaald brondocument creëert uit het originele document hoofddocument.doc en de vertaalcatalogus doc.XX.po die door de vertalers bijgewerkt
       werd. De structuur van het document wordt hergebruikt, terwijl de originele inhoud vervangen wordt door de vertaalde tegenhanger. Facultatief kan een addendum gebruikt worden om aan  de  vertaling
       extra tekst toe te voegen. Dit wordt vaak gebruikt om de naam van de vertaler toe te voegen aan het uiteindelijke document. Zie hieronder voor details.

       Wanneer het aanroepen wordt, werkt po4a zowel de vertaalbestanden als de vertaalde documentatiebestanden automatisch bij.

   Een nieuw vertaalproject starten
       Als  u  vanaf  nul  begint,  hoeft  u  alleen  maar een configuratiebestand voor po4a te schrijven en u bent klaar. De relevante sjablonen worden aangemaakt voor de ontbrekende bestanden, zodat uw
       medewerkers uw project naar hun taal kunnen vertalen. Raadpleeg po4a(1) voor een handleiding waarmee u snel aan de slag kunt en voor alle details.

       Als u een bestaande vertaling heeft, d.w.z. een documentatiebestand dat handmatig is vertaald, kunt u de inhoud ervan in uw po4a-werkstroom integreren met behulp van po4a-gettextize. Deze taak  is
       een beetje omslachtig (zoals beschreven in de manpagina van het gereedschap), maar zodra uw project is geconverteerd naar de po4a-werkstroom, wordt alles automatisch bijgewerkt.

   De vertalingen en documenten bijwerken
       Eenmaal  ingesteld,  is  het  aanroepen  van  po4a  voldoende  om  zowel  de  vertalings-PO-bestanden als de vertaalde documenten bij te werken. U kunt "--no-translations" doorgeven aan po4a om de
       vertalingen niet bij te werken (dus alleen de PO-bestanden bij te werken) of "--no-update" om de PO-bestanden niet bij te werken (dus alleen de  vertalingen  bij  te  werken).  Dit  komt  ongeveer
       overeen met de individuele scripts po4a-updatepo en po4a-translate die nu verouderd zijn (zie "Waarom zijn de individuele scripts verouderd" in de FAQ hieronder).

   Addenda gebruiken om extra tekst toe te voegen aan vertalingen
       Het  toevoegen  van  nieuwe  tekst  aan de vertaling is waarschijnlijk het enige dat op de lange termijn gemakkelijker is wanneer u bestanden handmatig vertaalt :). Dit gebeurt wanneer u een extra
       onderdeel wilt toevoegen aan het vertaalde document, waarvoor in het originele document geen overeenkomstige inhoud bestaat. Het klassieke toepassingsgebied is erkenning geven aan het  vertaalteam
       en aangeven hoe vertaalspecifieke problemen gemeld kunnen worden.

       Met  po4a  moet  u  addendum-bestanden  opgeven,  die conceptueel beschouwd kunnen worden als patches die na verwerking toegepast worden op het gelokaliseerde document. Elk addendum moet als apart
       bestand aangereikt worden. De indeling ervan verschilt evenwel erg van klassieke patches. De eerste regel is een header-regel, die het invoegpunt  van  het  addendum  definieert  (met  een  helaas
       cryptische syntaxis -- zie hieronder), terwijl de rest van het bestand woordelijk toegevoegd wordt op de aangegeven positie.

       De header-regel moet beginnen met de tekst PO4A-HEADER:, gevolgd door een door puntkomma's gescheiden lijst van sleutel=waarde velden.

       Bijvoorbeeld, de volgende header declareert een addendum dat helemaal aan het einde van de vertaling geplaatst moet worden.

        PO4A-HEADER: mode=eof

       De  zaken zijn complexer wanneer u de extra inhoud wilt toevoegen in het midden van het document. De volgende header declareert bijvoorbeeld een addendum dat ingevoegd moet worden na de XML-sectie
       welke het tekstfragment "Over dit document" bevat in de vertaling.

        PO4A-HEADER: position=About this document; mode=after; endboundary=</section>

       Wanneer po4a tracht een addendum toe te passen, zoekt het in de praktijk naar de eerste regel die overeenkomt met het "position"-argument (dit kan een reguliere expressie zijn). Vergeet  niet  dat
       po4a  hier  rekening  houdt  met  het  vertaalde document. Deze documentatie is in het Nederlands (en de originele versie ervan in het Engels), maar uw regel zou er waarschijnlijk als volgt moeten
       uitzien, indien u van plan bent een addendum toe te passen op de Franse vertaling van het document.

        PO4A-HEADER: position=À propos de ce document; mode=after; endboundary=</section>

       Nadat in het doeldocument de "position" gevonden werd, zoekt po4a naar de eerstvolgende regel na deze "position" welke overeenkomt met de opgegeven "endboundary". Het addendum wordt ingevoegd  net
       na deze regel (omdat we een endboundary opgaven, d.w.z. een begrenzing die de huidige sectie afsluit).

       Exact hetzelfde effect kan bekomen worden met de volgende header, die gelijkwaardig is:

        PO4A-HEADER: position=About this document; mode=after; beginboundary=<section>

       Hier  zoekt  po4a  naar  de  eerste regel die overeenkomt met "<section>" na de regel die overeenkomt met "Over dit document" in de vertaling en voegt het addendum toe voor die regel, omdat we een
       beginboundary opgegeven hebben, d.w.z. een begrenzing welke het begin van de volgende sectie markeert. Deze header-regel vereist dus dat het addendum geplaatst wordt na de sectie waarin "Over  dit
       document" voorkomt, en informeert po4a dat een sectie begint met een regel welke de tag "<section>" bevat. Dit is het equivalent van het vorige voorbeeld, want wat u eigenlijk wilt is het addendum
       in te voegen na "</section>" en voor "<section>".

       U  kunt  de invoeging mode ook instellen op de waarde "before", met een vergelijkbare semantiek: het combineren van "mode=before" met een "endboundary" zal het addendum juist na de overeenkomstige
       begrenzing plaatsen, welke de laatst mogelijke begrenzing is voor de "position". De combinatie van "mode=before" met een "beginboundary" zal het addendum juist voor de  overeenkomstige  begrenzing
       plaatsen, welke de laatst mogelijke grensregel is vóór de "position".

         Mode   | Boundary kind |     Used boundary      | Insertion point compared to the boundary
        ========|===============|========================|=========================================
        'before'| 'endboundary' | last before 'position' | Right after the selected boundary
        'before'|'beginboundary'| last before 'position' | Right before the selected boundary
        'after' | 'endboundary' | first after 'position' | Right after the selected boundary
        'after' |'beginboundary'| first after 'position' | Right before the selected boundary
        'eof'   |   (none)      |  n/a                   | End of file

       Aanwijzingen en kneepjes in verband met addenda

       •   Denk  eraan dat dit reguliere expressies zijn. Indien u bijvoorbeeld het einde van een nroff-sectie wilt opzoeken welke eindigt met de regel ".fi", moet u niet ".fi" gebruiken als endboundary,
           omdat dit een overeenkomst zal opleveren met "the [fi]le", hetgeen duidelijk niet is wat u verwacht. De juiste endboundary in dit geval is: "^\.fi$".

       •   Witruimte IS belangrijk in de inhoud van de "position" en de begrenzingen. En dus zijn de twee volgende zinnen verschillend. De tweede zal slechts gevonden  worden  als  er  in  het  vertaalde
           document voldoende nakomende spaties zijn.

            PO4A-HEADER: position=About this document; mode=after; beginboundary=<section>
            PO4A-HEADER: position=About this document ; mode=after; beginboundary=<section>

       •   Hoewel  ruwweg  zou  kunnen  aangenomen  worden  dat  deze  contextzoekfunctie  werkt op elke regel van het vertaalde document, werkt het in feite op de interne gegevensreeks van het vertaalde
           document. Deze interne gegevensreeks kan een tekst zijn die een volledige alinea beslaat en meerdere regels bevat, of kan ook enkel een XML-tag zijn. Het exacte  invoegpunt  van  het  addendum
           moet voor of na de interne gegevensreeks komen en kan er niet binnenin liggen.

       •   Geef  het  argument  "-vv"  op  aan  po4a  om  te  zien  hoe  de addenda aan de vertaling worden toegevoegd. Dit kan ook behulpzaam zijn voor het uitvoeren van po4a in debug-modus om de exacte
           gegevensreeks te bekijken wanneer het addendum niet toegevoegd wordt.

       Voorbeelden van addenda

       •   Indien u na de volgende nroff-sectie iets wilt toevoegen:

             .SH "AUTHORS"

           U moet een benadering in twee stappen selecteren door mode = after in te stellen. Vervolgens moet u de zoekopdracht beperken tot de regel  na  AUTEURS  met  de  reguliere  expressie  voor  het
           argument position. Daarna moet u het begin van de volgende sectie (d.w.z. ^\.SH) laten opzoeken met de reguliere expressie voor het argument beginboundary. Het is te zeggen:

            PO4A-HEADER:mode=after;position=AUTHORS;beginboundary=\.SH

       •   Indien  u  iets  wilt  toevoegen  vlak  na  een  bepaalde  regel  (bijv.  na  de regel "Copyright Grote Kerel"), gebruik dan een position die met deze regel overeenkomt, mode=after en geef een
           beginboundary op die met om het even welke regel overeenkomt.

            PO4A-HEADER:mode=after;position=Copyright Big Dude, 2004;beginboundary=^

       •   Indien u iets wilt toevoegen aan het einde van het document, geef dan een position op die overeenkomt met om het even welke regel van uw document (maar enkel één regel,  omdat  po4a  niet  zal
           aanvaarden  dat  de  position  niet  met één enkele regel overeenkomt), en geef een endboundary op die met niets overeenkomt. Gebruik hier geen eenvoudige tekenreeks, zoals "EOF", maar geef de
           voorkeur aan die welke minder kans maken om in uw document voor te komen.

            PO4A-HEADER:mode=after;position=About this document;beginboundary=FakePo4aBoundary

       Een meer gedetailleerd voorbeeld

       Origineel document (POD-indeling):

        |=head1 NAME
        |
        |dummy - a dummy program
        |
        |=head1 AUTHOR
        |
        |me

       Dan zal het volgende addendum ervoor zorgen dat een sectie (in het Frans) over de vertaler toegevoegd wordt aan het eind van het bestand ("TRADUCTEUR" in het Frans betekent  "VERTALER",  en  "moi"
       betekent "ik").

        |PO4A-HEADER:mode=after;position=AUTEUR;beginboundary=^=head
        |
        |=head1 TRADUCTEUR
        |
        |moi
        |

       Om uw addendum voor de AUTEUR te plaatsen, gebruikt u de volgende header:

        PO4A-HEADER:mode=after;position=NOM;beginboundary=^=head1

       Dit  werkt  omdat  de  volgende  regel  die  overeenkomt met de beginboundary "/^=head1/" na de sectie "NAME" (vertaald als "NAAM" in het Nederlands), die is welke de auteurs vermeldt. Dus zal het
       addendum tussen de beide secties geplaatst worden. Merk op dat indien later een andere sectie toegevoegd wordt tussen de secties NAAM en AUTEUR, po4a de addenda ten onrechte zal plaatsen  voor  de
       nieuwe sectie.

       Om dit te vermijden, kunt u hetzelfde bereiken met behulp van mode=before:

        PO4A-HEADER:mode=before;position=^=head1 AUTEUR

Hoe werkt dit?
       Dit  hoofdstuk  geeft  u een kort overzicht van de binnenkant van po4a, zodat u met meer zelfvertrouwen ons kunt helpen het te onderhouden en te verbeteren. Het kan u ook helpen te verstaan waarom
       het niet doet wat u verwachtte en hoe u uw problemen kunt oplossen.

   TransTractors en projectarchitectuur
       In de kern van het po4a-project is de klasse Locale::Po4a::TransTractor(3pm) de gemeenschappelijke voorouder van alle po4a-ontleders. Deze vreemde naam komt door het feit dat het  tegelijk  belast
       is met de vertaling van het document en het extraheren van tekstfragmenten.

       Meer  formeel  neemt  het  als  invoer  een te vertalen document plus een PO-bestand dat de te gebruiken vertalingen bevat en produceert het twee aparte uitvoerbestanden: een ander PO-bestand (als
       resultaat van de extractie van vertaalbare tekstfragmenten uit het invoerdocument) en een  vertaald  document  (met  dezelfde  structuur  als  het  invoerdocument,  maar  waarin  alle  vertaalbare
       tekstfragmenten vervangen werden met inhoud uit het invoer-PO-bestand). Hier volgt een grafische voorstelling ervan:

          Input document --\                             /---> Output document
                            \      TransTractor::       /       (translated)
                             +-->--   parse()  --------+
                            /                           \
          Input PO --------/                             \---> Output PO
                                                              (extracted)

       Dit  kleine botje vormt de kern van de hele po4a-architectuur. Als u zowel invoer verstrekt als de uitvoer-PO negeert, krijgt u po4a-translate. Als u in plaats daarvan het uitvoerdocument negeert,
       krijgt u po4a-updatepo. Het programma po4a gebruikt een eerste TransTractor om een actueel uitvoer-POT-bestand te verkrijgen (waarbij de uitvoerdocumenten buiten beschouwing worden gelaten), roept
       msgmerge -U aan om de vertaal-PO-bestanden op schijf bij te werken en bouwt een tweede TransTractor met deze bijgewerkte PO-bestanden om de uitvoerdocumenten bij te werken. Kortom, po4a biedt  een
       totaaloplossing om bij te werken wat bijgewerkt moet worden, met behulp van één enkel configuratiebestand.

       po4a-gettextize  gebruikt  ook twee TransTractors, maar op een andere manier: het bouwt één TransTractor per taal en bouwt vervolgens een nieuw PO-bestand met de msgid's van het originele document
       als msgid's, en de msgid's van het vertaalde document als msgstr's. Er is veel zorg nodig om te verzekeren dat de tekenreeksen waartussen  op  deze  manier  een  overeenkomst  gevonden  wordt  ook
       daadwerkelijk overeenkomen, zoals beschreven in po4a-gettextize(1).

   Indelingsspecifieke ontleders
       Alle  po4a-indelingsontleders  zijn  bovenop  de TransTractor geïmplementeerd. Sommige zijn heel eenvoudig, zoals die van Text, Markdown en AsciiDoc. Ze laden de regels één voor één met behulp van
       TransTractor::shiftline(), verzamelen de inhoud van de alinea's of wat dan ook. Zodra een tekenreeks volledig is ontleed, gebruikt de ontleder TransTractor::translate() om (1) deze tekenreeks  toe
       te  voegen  aan  het  uitvoer-PO-bestand  en  (2)  de  vertaling  op  te  halen  uit  het  invoer-PO-bestand.  De  ontleder  duwt  het  resultaat  vervolgens naar het uitvoerbestand met behulp van
       TransTractor::pushline().

       Sommige andere ontleders zijn complexer omdat ze afhankelijk zijn van een externe ontleder om het invoerdocument te analyseren. De Xml-, HTML-, SGML- en Pod-ontleders  zijn  gebouwd  bovenop  SAX-
       ontleders.  Ze  declareren terugroepfuncties naar gebeurtenissen zoals "Ik heb een nieuwe titel gevonden met de volgende inhoud" om het uitvoerdocument bij te werken en POT-bestanden uit te voeren
       op basis van de invoerinhoud met behulp van TransTractor::translate() en TransTractor::pushline(). De Yaml-ontleder is vergelijkbaar maar anders: deze serialiseert een  datastructuur  geproduceerd
       door de ontleder YAML::Tiny. Dit is de reden waarom de Yaml-module van po4a de referentieregels niet kan declareren: de locatie van elke tekenreeks in het invoerbestand wordt niet bijgehouden door
       de  ontleder  en dus kunnen we alleen "$bestandsnaam:1" opgeven als de locatie van een tekenreeks. De SAX-georiënteerde ontleders gebruiken globale variabelen en andere trucs om de bestandsnaam en
       regelnummers van referenties op te slaan.

       Een specifiek probleem ontstaat door bestandscoderingen en BOM-markeringen. Eenvoudige ontleders kunnen dit probleem negeren omdat het wordt afgehandeld door TransTractor::read() (intern  gebruikt
       om  de  regels  van  een invoerdocument op te halen), maar de modules die afhankelijk zijn van een externe ontleder moeten ervoor zorgen dat alle bestanden worden gelezen met een geschikte PerlIO-
       decoderingslaag. Het eenvoudigste is om het bestand zelf te openen en een bestandsaanduiding of rechtstreeks de volledige  tekenreeks  mee  te  geven  aan  de  externe  ontleder.  Kijk  eens  naar
       Pod::read()  en Pod::parse() voor een voorbeeld. De inhoud die wordt gelezen door de TransTractor wordt genegeerd, maar een nieuwe bestandsaanduiding wordt doorgegeven aan de externe ontleder. Het
       belangrijke onderdeel is de modus "<:encoding($charset)" die wordt doorgegeven aan de perl-functie open().

   Po-objecten
       De klasse Locale::Po4a::Po(3pm) is verantwoordelijk voor het laden en gebruiken van PO- en POT-bestanden. Kortom, u kunt een bestand lezen,  vermeldingen  toevoegen,  vertalingen  ophalen  met  de
       gettext()-methode,en  de  PO  naar  een  bestand  schrijven.  Meer  geavanceerde  functies,  zoals  het  samenvoegen van een PO-bestand met een POT-bestand of het valideren van een bestand, worden
       respectievelijk aan msgmerge en msgfmt gedelegeerd.

   Meewerken aan po4a
       Zelfs als u nog nooit hebt bijgedragen aan een openbronproject, bent u welkom: we zijn bereid om u hier te helpen en  te  begeleiden.  po4a  wordt  tegenwoordig  het  best  onderhouden  door  zijn
       gebruikers.  Omdat  we  te weinig mankracht hebben, proberen we het project gastvrij te maken door de documentatie en de automatische tests te verbeteren, zodat u met vertrouwen kunt bijdragen aan
       het project. Raadpleeg het bestand CONTRIBUTING.md voor meer details.

Openbronprojecten die po4a gebruiken
       Hier volgt een zeer gedeeltelijke lijst met projecten die po4a in productie gebruiken voor hun documentatie. Indien u wenst dat uw project wordt toegevoegd aan  de  lijst,  stuur  dan  gewoon  een
       e-mail (of een Merge Request).

       •   adduser (man): gereedschap voor het beheer van gebruikers en groepen.

       •   apt (man, docbook): pakketbeheerder in Debian.

       •   aptitude (docbook, svg): terminalgeoriënteerd pakketbeheerhulpmiddel voor Debian

       •   F-Droid  website  <https://gitlab.com/fdroid/fdroid-website>  (markdown): installeerbare catalogus van FOSS (Free and Open Source Software - Vrije en openbronsoftware) toepassingssoftware voor
           het Android-platform.

       •   git <https://github.com/jnavila/git-manpages-l10n> (asciidoc): gedistribueerd versiebeheersysteem voor het volgen van wijzigingen in de broncode.

       •   Linux man-pagina's <https://salsa.debian.org/manpages-l10n-team/manpages-l10n> (man)

           Dit project voorziet in een infrastructuur voor het vertalen van veel man-pagina's naar verschillende talen, klaar om geïntegreerd te worden in  verschillende  belangrijke  distributies  (Arch
           Linux, Debian en derivativen, Fedora).

       •   Stellarium  <https://github.com/Stellarium/stellarium>  (HTML):  een  vrij  openbronplanetarium  voor  uw  computer.  po4a wordt gebruikt om de beschrijving van de lucht en de hemellichamen in
           verschillende culturen, te vertalen.

       •   Jamulus <https://jamulus.io/> (markdown, yaml, HTML): een FOSS-toepassing voor online jammen in realtime. De documentatie van de website wordt in meerdere talen onderhouden met po4a.

       •   Ander uit te zoeken item: <https://gitlab.com/fdroid/fdroid-website/> <https://github.com/fsfe/reuse-docs/pull/61>

FAQ
   Hoe spreekt men po4a uit?
       Zelf spreek ik het uit als pouah <https://en.wiktionary.org/wiki/pouah>, wat een Franse klanknabootsing is die men gebruikt voor bah :) Misschien heb ik een vreemd gevoel voor humor :)

   Waarom zijn de afzonderlijke scripts achterhaald?
       po4a-updatepo en po4a-translate werden inderdaad uitgefaseerd ten gunste van po4a. De reden is dat, hoewel po4a kan worden gebruikt als een directe vervanging voor deze scripts, men er  behoorlijk
       veel codeduplicatie in aantreft. Individuele scripts bestaan uit ongeveer 150 regels code, terwijl het programma po4a 1200 regels code bevat. Deze code doet dus veel meer dan de interne onderdelen
       die  beide  gemeenschappelijk hebben. Het dupliceren van code resulteert in bugs die in beide versies voorkomen en waarvoor twee oplossingen nodig zijn. Een voorbeeld van een dergelijke duplicatie
       zijn de bugs #1022216 in Debian en de kwestie #442 in GitHub die exact dezelfde oplossing hadden, maar één in po4a en de andere po4a-updatepo.

       Op de lange termijn zou ik de individuele scripts willen laten vallen en slechts één versie van deze code behouden. Het is zeker dat de individuele scripts niet meer zullen worden  verbeterd.  Dus
       alleen  po4a  zal  nog  nieuwe  functionaliteit  krijgen. Dat gezegd hebbende, is er geen sprake van urgentie wat de uitfasering betreft. Ik ben van plan de individuele scripts zo lang mogelijk te
       behouden, en in ieder geval tot 2030. Mocht uw project in 2030 nog steeds po4a-updatepo en po4a-translate gebruiken, dan heeft u mogelijk een probleem.

       We kunnen op een gegeven moment ook de uitfasering van deze scripts annuleren, als een herwerking de codeduplicatie tot nul kan reduceren. Als u een idee heeft (of beter, een patch),  is  uw  hulp
       welkom.

   Hoe zit het met de andere vertaalhulpmiddelen voor documentatie die gebruik maken van gettext?
       Er zijn er een paar. Hier is een mogelijk onvolledige lijst, en er verschijnen meer hulpmiddelen aan de horizon.

       poxml
           Dit  gereedschap  werd  ontwikkeld door mensen van KDE om DocBook XML te verwerken. Voor zover ik weet was dit het eerste programma dat te vertalen tekstfragmenten uit documentatie extraheerde
           naar PO-bestanden en deze na vertaling terug injecteerde.

           Het kan enkel XML verwerken, en enkel een specifieke DTD. Ik ben erg ongelukkig met de verwerking van lijsten welke terechtkomen in één grote msgid.  Wanneer  de  lijst  groot  wordt,  is  het
           moeilijker die brok door te slikken.

       po-debiandoc
           Dit  door Denis Barbier gemaakt programma is een soort voorloper van de SGML-module van po4a, waardoor het min of meer achterhaald werd. Zoals de naam het zegt, verwerkt het enkel de DebianDoc
           DTD, hetgeen min of meer een achterhaalde DTD is.

       xml2po.py
           Wordt gebruikt door het GIMP-documentatieteam sinds 2004. Het werkt redelijk goed, zij het, zoals de naam al doet vermoeden, alleen met XML-bestanden, en  het  heeft  speciaal  geconfigureerde
           makefiles nodig.

       Sphinx
           Ook  het  documentatieproject  van  Sphinx maakt veelvuldig gebruik van gettext om zijn vertalingen te beheren. Helaas werkt dit hulpmiddel slechts voor enkele tekstformaten, voor rest en voor
           markdown, hoewel het misschien wel het enige hulpmiddel is dat dit beheren van het hele vertaalproces op zich neemt.

       De belangrijkste voordelen van po4a tegenover hen zijn het gemak waarmee extra inhoud toegevoegd kan worden (wat bij deze andere hulpmiddelen nog moeilijker is) en de mogelijkheid een  gettextize-
       procedure uit te voeren.

   SAMENVATTING van de voordelen van een op gettext gebaseerde benadering
       • De vertalingen worden niet samen met het origineel opgeslagen, wat het mogelijk maakt na te gaan of vertalingen verouderd beginnen te raken.

       • De  vertalingen  worden  in  aparte  bestanden  opgeslagen,  wat  interferentie  tussen  vertalers van verschillende talen voorkomt, zowel wanneer deze hun patch indienen als bij de keuze van de
         tekstcodering van de bestanden.

       • Intern is het gebaseerd op gettext (maar po4a biedt een heel eenvoudige interface, zodat u de interne werking niet moet kennen om het te gebruiken). Op die manier moeten we het wiel  niet  terug
         uitvinden, en omdat dit gereedschap zo ruim gebruikt wordt, mogen we aannemen dat het min of meer vrij van fouten is.

       • Voor  de  eindgebruiker  verandert  er  niets  (behalve  het  feit  dat  vertalingen hopelijk beter onderhouden zullen worden). Het resulterende documentatiebestand dat verspreid wordt, is exact
         hetzelfde.

       • Vertalers moeten geen nieuwe bestandsyntaxis leren en hun favoriete editor voor PO-bestanden (zoals de PO-modus in Emacs, Lokalize of Gtranslator) voldoet perfect.

       • gettext biedt een eenvoudige manier om statistieken te bekomen over het gepresteerde werk, over wat nazicht en een update nodig heeft en over wat er nog moet gebeuren. Enkele voorbeelden zijn te
         vinden op deze adressen:

          - https://docs.kde.org/stable5/en/kdesdk/lokalize/project-view.html
          - http://www.debian.org/intl/l10n/

       Maar niet alles is rozengeur en deze aanpak heeft ook enkele nadelen waarmee we moeten omgaan.

       • Addenda zijn op het eerste gezicht wat vreemd.

       • Het is niet mogelijk om de vertaalde tekst naar uw smaak aan te passen, zoals hier een paragraaf opsplitsen en er daar twee andere samenvoegen. Maar in zekere zin moet het hoe dan  ook  als  een
         bug gemeld worden, wanneer er een probleem is met het origineel.

       • Zelfs met een gemakkelijke interface blijft het een nieuw gereedschap dat mensen moeten leren gebruiken.

         Een van mijn dromen is om po4a op een of andere manier te integreren in Gtranslator of Lokalize. Wanneer een documentatiebestand geopend wordt, zouden de tekstfragmenten automatisch geëxtraheerd
         worden  en  een  vertaald bestand + po-bestand zouden naar schijf geschreven worden. Indien we erin zouden slagen een MS Word(TM)-module te ontwikkelen (of minstens een RTF-module), zouden zelfs
         professionele vertalers er gebruik van maken.

ZIE OOK
       •   De documentatie over het alles-in-één gereedschap dat u zou moeten gebruiken: po4a(1).

       •   De documentatie van de individuele po4a-scripts: po4a-gettextize(1), po4a-updatepo(1), po4a-translate(1), po4a-normalize(1).

       •   De extra ondersteunende scripts: msguntypot(1), po4a-display-man(1), po4a-display-pod(1).

       •   The  parsers  of  each  formats,  in  particular  to  see  the  options  accepted   by   each   of   them:   Locale::Po4a::AsciiDoc(3pm)   Locale::Po4a::Dia(3pm),   Locale::Po4a::Gemtext(3pm),
           Locale::Po4a::Guide(3pm),   Locale::Po4a::Ini(3pm),  Locale::Po4a::KernelHelp(3pm),  Locale::Po4a::Man(3pm),  Locale::Po4a::RubyDoc(3pm),  Locale::Po4a::Texinfo(3pm),  Locale::Po4a::Text(3pm),
           Locale::Po4a::Xhtml(3pm),  Locale::Po4a::Yaml(3pm),  Locale::Po4a::BibTeX(3pm),  Locale::Po4a::Docbook(3pm),   Locale::Po4a::Halibut(3pm),   Locale::Po4a::LaTeX(3pm),   Locale::Po4a::Org(3pm),
           Locale::Po4a::Pod(3pm), Locale::Po4a::SimplePod(3pm), Locale::Po4a::Sgml(3pm), Locale::Po4a::TeX(3pm), Locale::Po4a::VimHelp, Locale::Po4a::Wml(3pm), Locale::Po4a::Xml(3pm).

       •   De  implementatie  van  de  basisinfrastructuur::  Locale::Po4a::TransTractor(3pm)  (in  het  bijzonder  van  belang  om  de  organisatie van de code te begrijpen), Locale::Po4a::Chooser(3pm),
           Locale::Po4a::Po(3pm), Locale::Po4a::Common(3pm). Bekijk ook het bestand CONTRIBUTING.md in de broncodeboom.

AUTEURS
        Denis Barbier <barbier,linuxfr.org>
        Martin Quinson (mquinson#debian.org)

perl v5.40.1                                                                                     2025-09-14                                                                                       PO4A.7(1)
