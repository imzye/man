LSMBOXRC(5)                                                                                Handbok för filformat                                                                                LSMBOXRC(5)

NAMN
       lsmboxrc - inställningsfil för lsmbox

BESKRIVNING
       En  inställningsfil  för  lsmbox  består av en samling inställningsvariabler och deras värden. Brädgård ("#") används för att visa att en rad är en kommentar. Varje rad som börjar med detta tecken
       kommer att ignoreras. Även blanktecken kommer att ignoreras.

KOMMANDON
       set variabel=värde
              Sätt en inställningsvariabel till det angivna värdet.

       unset variabel
              Ta bort värdet för en inställningsvariabel. Detta leder till att programmet inbyggda värde används istället.

       mailboxes filnamn...
              Ange vilka brevlådor som skall kontrolleras. Du kan ange en eller flera mailboxes-rader. Varje mailboxes-rad kan innehålla en eller flera brevlådor, åtskilda av ett blanksteg.

              Filnamnet ! är liktydigt med din inkorg. ("=") eller ("+") som första tecken i ett filnamn ersätts med sökvägen till den katalog där dina brevlådor finns.

INSTÄLLNINGSVARIABLER
       folder Sökvägen till katalogen där dina brevlådor finns; vanligtvis $HOME/Mail/.

       lsmbox_mail_command
              Anger vilket kommando som ska utföras när användaren väljer en brevlåda i kontinuerligt läge.

       mark_old
              Anger huruvida gamla men olästa meddelanden och nya meddelanden skall räknas separat eller ej. Om värdet för den här variabeln explicit tagits bort med hjälp av kommandot unset,  så  kommer
              antalet gamla men olästa och antalet nya meddelanden att slås ihop. I annat fall redovisas de separat.

       mh_seq_unseen
              Anger  den sträng som används i .mh_sequences för att lista gamla men olästa och nya meddelanden. Om variabeln inte tilldelats något värde, eller explicit tagits bort med hjälp av kommandot
              unset, så kommer "unseen" att användas.

       spoolfile
              Sökvägen till din inkorg; vanligtvis /var/mail/ANVÄNDARNAMN eller /var/spool/mail/ANVÄNDARNAMN.

       lsmbox_padding
              Brevlådekolumnens bredd. För att inte lägga till någon extra utfyllnad förutom den som behövs för att få samtliga värden att hamna rakt under varandra, ange '0'.

KOMMENTARER
       Du kan inte ange en sökväg eller en brevlåda som innehåller blanktecken (blanksteg, nyradstecken, osv). Jag kommer förmodligen inte att ändra på detta, eftersom det är dumt att ha sådana fil/kata‐
       lognamn.

       Jag har medvetet försökt att, i möjligaste mån, använda samma syntax som mutt använder för sin inställningsfil muttrc, för att möjliggöra inläsning  av  $HOME/.lsmboxrc  från  $HOME/.muttrc.  lsm‐
       box_mail_command får dock mutt att ge ifrån sig ett felmeddelande.

SE ÄVEN
       lsmbox(1), muttrc(5)

HISTORIK
       Apr 16 2006: Uppdaterad för v2.1.0 av lsmbox.
       Apr 16 2004: Uppdaterad för v2.0.0 av lsmbox.
       Mar 13 2004: Uppdaterad för v1.9.0 av lsmbox.
       Jan 16 2003: Smärre ändringar.
       Jan 06 2003: Smärre ändringar.
       Dec 09 2002: Smärre ändringar.
       Nov 15 2002: Uppdaterad för v1.6.0 av lsmbox.
       Nov 13 2002: Lade till en kommentar kring '+' och '='.
       Nov 06 2002: Första svenska versionen av manualsidan.

FÖRFATTARE
       lsmbox samt dess manualsidor är skrivna av David Weinehall <tao@acc.umu.se>

RAPPORTERA FEL
       Rapportera fel till <tao@acc.umu.se>.

UPPHOVSRÄTT
       Copyright © 2002-2006 David Weinehall
       Detta är fri programvara. Se källkoden för kopieringsvillkor. Det finns INGEN garanti, även underförstådd garanti vid KÖP, eller LÄMPLIGHET FÖR NÅGOT SPECIELLT ÄNDAMÅL.

David Weinehall                                                                                 Apr 16, 2006                                                                                    LSMBOXRC(5)
